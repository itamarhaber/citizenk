---
date: 2017-10-23 07:31:00+03:00
description: ???
source: https://www.haaretz.co.il/blogs/karenhaber/2017-10-23/ty-article/0000017f-f8eb-d044-adff-fbfbf4ac0000
tags: דעות
title: זו לא טהרנות, רק ניסיון השתקה
---

אין טעם במשחק "גבאי אמר" ו"גבאי הבהיר אחרי שהצהיר", דווקא מכל המועמדים האפשריים כרגע לראשות הממשלה נראה, למרות שזה הימור בלבד, שגבאי בגדר "מה שאתה רואה זה מה שאתה מקבל". בין אם יזדקק לעוד הבהרות והין אם לאו, גבאי איש מרכז שלא יפנה עורף לשלום אבל [לא מתכוון ליזום](http://172.21.1.80:8080/preview/whtz/2.385/2.409/2.696/1.4514386), לא יטפל כרגע [בנושא הכיבוש](http://172.21.1.80:8080/preview/whtz/2.385/2.409/2.696/1.4516909) כי לדידו אין מול מי לטפל בזה ומדינה דו לאומית אינה מטרה והוא בעיקר מוטרד, כמו 80% מהציבור היהודי מבעיות פנימיות. גבאי מטפח דימוי שאינו שמאל או ימין אלא איש עבודה במובן של עשייה, לא המפלגה.

גבאי ממצב את מפלגת העבודה במרכז המפה הפוליטית, חברי העבודה רואים בזה "טקטיקה" מבית היוצר של האקסיומה הידועה, שטרם הוכחה, ש"זה מביא קולות". זו טקטיקה מקובלת אם כי במקרה של גבאי נראה שהוא באמת כזה - איש מרכז ליברלי. הבעיה היא שזה מכניס את אנשי [מפלגת העבודה](http://172.21.1.80:8080/preview/whtz/2.385/2.409/2.696/1.4516089) לדיסוננס כי אין שום דרך למצב את גבאי כשמאל ואם גבאי לא שמאל, איפה זה מציב אותם? במקום שבו יש לבחור בין אידיאולוגיות (שיבואו אחר כך) לרצון להיות בשלטון (שצריך להגיע לפני).

גבאי אולי יביא לחילופי שלטון, אבל לא למהפך. אין בגבאי עצם מהפכנית אחת, להפך הוא הכי מיינסטרים שאפשר. גבאי מז'אנר ה"גם וגם", רק בניגוד ללפיד שמתאמץ, אצלו זה טבעי. גבאי חילוני וגם מסורתי, ישראלי וגם מזרחי, בא מרקע עני אבל עשיר בזכות עצמו, מצביע ליכוד בעבר, יזם בדימוס של מפלגת מרכז ויו"ר מפלגת העבודה, לא שמאל וגם לא ימין ועם זאת נתפס כאדם רציני וערכי שיודע לעבוד, גם אם אינו בעל רקורד פוליטי מושלם. אם מישהו נולד לקחת קולות מרכז וימין-לייט זה גבאי, אם לא גבאי לא ברור מי יוכל להוכיח את אקסיומת "הקריצה למרכז היא אסטרטגיה להחלפת שלטון".

 עברו לתצוגת גלריהגבאי מכניס את אנשי מפלגת העבודה לדיסוננסצילום: אמיל סלמןלכאורה יש כאן רק שתי אפשרויות: פרגמטיות או אידיאליזם, אבל רק לכאורה. הקו הפרגמטי ברור – המטרה היא החלפת השלטון, לכן חייבים להצביע גבאי. הצבעה לגבאי ממוצבת כבחירה פרגמטית חד משמעית וחד ערוצית: מי שלא רוצה את נתניהו ולא מעוניין בשלטון ימני-לאומי-דתי, מצביע גבאי. אלא שבחירות פוליטיות אינן רק בחירות פרגמטיות, הן אינן נטולות ערכים והן מורכבות יותר מתרשים זרימה בעל תשובות דיכוטומיות של כן ולא.

הביקורת משמאל על אמירותיו המרכזיות של גבאי אינה פריבילגיה ואינה טהרנות, מי שמאמין בסיום הכיבוש ובדו קיום בתוך מדינת ישראל לא יכול להצביע בלב שלם לגבאי רק כי זו האסטרטגיה להחלפת שלטון התרעלה של נתניהו. לו הבחירות בישראל לראשות הממשלה היו אישיות הטיעון הטקטי קביל, אבל בדמוקרטיה פרלמנטרית הבחירות אינן לראשות הממשלה אלא לכנסת, מצביעי השמאל מוכרחים להצביע שמאל כי אחרת קולם לא ישמע במרחב הציבורי. הצבעה לשמאל לא פוגעת בגבאי, להפך היא הקונטרה משמאל שאסטרטגית מעניקה לגבאי גיבוי.

 עברו לתצוגת גלריההמטרה היא החלפת השלטון, לכן חייבים להצביע גבאיצילום: תומר אפלבאוםהביקורת חורה לאנשי מפלגת העבודה בעיקר כי היא כנראה פוגעת במרכז הדיסוננס, במקום בו עוד ניתן לשמוע את הדהודם הנשכח של ערכי שמאל. הם עצמם עוד לא הסכינו עם העבודה שזה גבאי ואלה פניה של העבודה וצריכים ליישב את הפער בין העמדות שהיו רוצים לשמוע ובין אלה שהם שומעים.

אין שום סיבה להתחבא, זה גבאי וזו מפלגת העבודה - זמנים משתנים, פוליטיקה משתנה ואין שום פסול בזה, אבל זה גם לא הופך את הביקורת לטהרנות. טהרנות היא העדפה מוסרית אידיאולוגית שגוברת על כל שיקול פרגמטי, זה לא המקרה, למצביעי שמאל יש אופציות אחרות ומותר להם לומר את זה. זה לא ירי בנגמ"ש, זה סידור ישיבה שונה בנגמ"ש. ואם בטקטיקה מדובר, הרי שביקורת משמאל דווקא מעניקה אמינות למיצובו של גבאי כאיש מרכז ולא שמאל.

 עברו לתצוגת גלריהמי שמאמין בסיום הכיבוש ובדו קיום בתוך מדינת ישראל לא יכול להצביע בלב שלם לגבאי .מארב של צה"ל בשטחים צילום: אלכס ליבקפוליטיקה דמוקרטית מחייבת שקילת ערכים וחשיבה ביקורתית, זה חלק מהותי ממנה. ביטול השמאל כטהרני זו התשובה הקלה, היא לא מחייבת התמודדות עם הפן הערכי, הכל נשאר טכני. הבעיה היא ששוב מוצא עצמו השמאל בישראל נפסל, הפעם על ידי שותפיו הטבעיים במפלגת העבודה. לכן, כשאנשי המפלגה שאמורה לחזק את השמאל מצטרפים לחגיגות ההשתקה, לשמאל צריך להיות ברור שזה לא הזמן לשתוק וגם לא לזנוח ערכים לטובת טקטיקה שמעולם לא הוכחה והיא בגדר משאלת לב בלבד.