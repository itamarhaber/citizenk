---
date: 2019-06-13 12:23:00+03:00
description: ???
source: https://www.haaretz.co.il/food/cookingwithkids/2019-06-13/ty-article/0000017f-f8cf-ddde-abff-fcefada00000
tags: בישול
title: 'כתום לה, כתום לה: עוגת גזר משגעת'
---

זה התחיל בהודעת ווטסאפ באחת מקבוצות בית הספר בה שוב נתבקשנו להתנדב לעוד פעילות. כלומר אני מודה שאלה תמיד מטרות טובות, בכל זאת מדובר בילדים שלנו. לא אחת, רוצה לומר בערך אחת לשבוע פחות או יותר אחרי ששוב אני מוצאת את עצמי מתנדבת לאפייה של משהו באחת הכיתות, אני נזכרת בערגה בימי החינוך הביתי העליזים, בהם הייתי פטורה רוב הזמן מהתנדבויות שכאלה.

ברגעים כאלה נכנסת לפעולה אוטומטית גישת פוליאנה המחפשת תדיר משהו טוב בכל דבר וראה זה פלא: עוגות לאחרים הן הזדמנות להכין בקטנה גם הביתה את כל העוגות שהצאצאים הזכריים לא אוהבים, שזה בערך כל דבר חוץ משוקולד וקינמון. כך חזרה למטבחנו עוגת הגזר האהובה שנזנחה מזמן. אבל עזבו אותנו, בואו נדבר על עוגת גזר.

 עברו לתצוגת גלריהצילום: קרן הברתכל'ס הגיע הזמן להודות שאחרי כל הבדיחות על ארנבים, עוגת גזר זה הדבר. היא יפהפייה, ריחנית וטעימה ואם לא היו קוראים לה עוגת גזר יש מצב שהיתה עולה על השולחן הרבה יותר. היא אמנם לא באה לבד וצריך לעשות אותה, אבל אם נקרא לה נניח עוגה כתומה, יש מצב שהמוניטין שלה רק ישתפר. נסכם? תנו לכתומה הזדמנות, היא לגמרי שווה את זה.

**עוגת גזר (2 תבניות אינגליש קייק)**

**מה?**

350 גרם גזר (כ-6 גזרים בינוניים)

5 ביצים מידה L

11/3 (290 גרם) סוכר דמררה (אפשר לבן)

1 כוס (200 מ"ל) שמן צמחי

גרידת קליפת תפוז מחצי תפוז (לא חובה ורק בעונה)

11/2 (210 גרם) קמח

1 כוס + 1 כף (100 גרם) אגוזים טחונים דק (לא חובה)

1/2 כפית (3 גרם) מלח

1/2 כפית (1.5 גרם) אבקת אפיה

1/2 כפית (1.5 גרם) סודה לשתייה

1 כף (7 גרם) קינמון

1/2 כפית (1.2 גרם) אגוז מוסקט

1/2 כוס (75 גרם) צימוקים (רק למי שאוהב)

**למראה חגיגי יותר ניתן להוסיף זיגוג:**

1 כוס (120 גרם) אבקת סוכר

11/2 כפות מיץ תפוזים

**איך?**

לחמם תנור ל-175 מעלות

שוטפים היטב את הגזרים, קוטמים את הקצה, מקלפים ומגרדים על פומפייה דקה.

לקערת מיקסר מכניסים את הביצים, הסוכר והשמן ומקציפים במהירות נמוכה כשתי דקות.

מוסיפים את הגזר (ואת גרידת התפוז אם יש) ומקציפים עוד כשתי דקות עד שהבלילה בצבע כתמתם אחד.

בקערה יבשה מערבבים את הקמח, האגוזים, המלח, אבקת האפייה, הסודה לשתייה, הקינמון והמוסקט.

מוסיפים את התערובת היבשה לתערובת במיקסר בשתיים-שלוש פעימות ומערבלים היטב.

אם מוסיפים צימוקים – מקמחים אותם בכף קמח ומוסיפים לתערובת – מערבבים עד שהם נטמעים ולא יותר.

יוצקים את התערובת לשתי תבניות אינגליש קייק משומנות ואופים כ-35 דקות או עד שקיסם שננעץ במרכז העוגות יוצא יבש.

מוציאים מהתנור, מניחים על רשת להצטנן ומגישים או עוטפים בניילון נצמד או מכניסים לכלי אטום. ניתן גם להקפיא את העוגות, יכולה לערוב לטיבן עד שבועיים בפריזר אבל יש להניח שניתן יותר.

אם רוצים זיגוג: מערבבים את אבקת הסוכר ומיץ התפוזים בקערה קטנה עד שהתערובת חלקה וקרמית ומזליפים מלמעלה או מורחים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)