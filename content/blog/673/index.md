---
date: 2016-08-25 13:41:00+03:00
description: ???
source: https://www.haaretz.co.il/blogs/karenhaber/2016-08-25/ty-article/0000017f-f8a7-d2d5-a9ff-f8af750c0000
tags: דעות
title: מנהיגות אינה צריבת תודעה
---

מאורעות תרפ"ט, שהתרחשו השבוע לפני 87 שנים, נתפסים אצל רבים כראשיתו האלימה של הסכסוך הלאומי באזור. בעיני הציבור הישראלי יהודי הם לרוב נתפסים כהוכחה ניצחת שהנקודה אינה מדינת ישראל אלא ה"רצחנות" הטבועה בדת המוסלמית. זו התייחסות פשטנית כי ממבט של תנועות לאומיות המתנגשות זו בזו, הנקודה אינה מדינת ישראל, אלא הלאומיות המתעוררת. ציונות, או התעוררות לאומית זו, כמובן שאינה מנותקת מהתפתחותו של היישוב היהודי והקמתה המאוחרת יותר של מדינת ישראל.

הנרטיב הישראלי והנרטיב הפלסטיני לעניין המאורעות הוא כמובן שונה לחלוטין, זה פועל יוצא טבעי וכנראה אנושי מאוד. למרבה הפלא, הנקודה אינה בהבדלים, ויש רבים, היא גם לא בבחינת מי קרוב יותר לאמת, זה לגמרי לא חשוב. מה שחשוב הוא קיבעון הנרטיב ההיסטורי שצורב את התודעה בשני הצדדים ומזין את מדורת האלימות האזורית. היכולת לייצר עתיד טוב יותר נמצאת בידי ההנהגה שצומחת מתוך כל צד. היכולת למצוא פתרון נעוצה במנהיגים שמשנים את הדיון מ"מי יותר צודק", שאין בו תוחלת, ל"איך ניתן לפתור את זה לטובת שני הצדדים", מתוך הבנה שאין ברירה אחרת, אלא אם כן אנו דנים את עצמנו לאלימות עקבית.

 עברו לתצוגת גלריהנתניהו מעוניין לצרוב עמוק בתודעה הישראלית את העדר המוצא, התקווה של הציבור הישראלי והאמונה בשתי מדינות היא אויבו המושבעצילום: עמוס בן גרשום / לע"מהצד הפלסטיני המצב די ברור, אבו מאזן משרת כרגע את הנרטיב הפלסטיני בלבד ואינו רואה בנתניהו אפשרות לשיתוף פעולה והוא ככל הנראה צודק לחלוטין לפחות ברמת המסקנה. גם מהצד הישראלי אין פרטנר. נתניהו מוכיח את זה כבר 7 שנים בעקביות. בסטטוס בפייסבוק כותב ראש הממשלה השבוע בהתייחסות למאורעות כי "הימים בהם טבחו בנו ללא יכולת להגן על עצמנו – חלפו ולא ישובו. מול אלה המבקשים לעקור אותנו מכאן, נמשיך להעמיק שורש."

על פניו אין כאן דבר מלבד לאומיות גאה, אך יש כאן יותר מזה. יש כאן אמירה ברורה לתפיסה של נתניהו של המשך הסכסוך האלים ובעצם על העדר פתרון. נתניהו אמנם מתייחס רק לחברון, שם באמת הישוב היהודי לא הגן על עצמו, אבל כן מיעוט שבמיעוט ניצל גם הודות לשכנים מוסלמים וגם הודות לחיילים בריטים מעטים שאמנם הגיעו באיחור ועדיין חלקם הראו גבורה. את כל אלה כמובן לא יגיד נתניהו, להפך, הוא כתב שהשלטון הבריטי עמד מנגד, בהמשך לנרטיב "כולם נגדנו", חברם הטוב "של חיות טרף" ו"אין פרטנר". נתניהו מעוניין לצרוב עמוק בתודעה הישראלית את העדר המוצא, התקווה של הציבור הישראלי והאמונה בשתי מדינות היא אויבו המושבע. לכן הוא מנטרל מראש את היתכנותה.

 עברו לתצוגת גלריהפינוי היהודים מהרובע היהודי בעיר העתיקה בזמן פרעות הערבים באוכלוסיה היהודית.צילום משוער 1936-1939 .הדרך לפתור את הסכסוך הזה היא ככל הנראה או הפרדה או שוויון מוחלטצילום: לע"מנתניהו מעונין שמאורעות תרפ"ט ייתפסו כהוכחה למדיניות "לנצח נאכל חרב", היא תורמת לחשיבה הקולקטיבית, שאינה בהכרח נסמכת על אמת היסטורית מלאה, שאצל "אויבינו", כינויים של הפלסטינים ב'שיחדש' של נתניהו, זה לא עניין של לאומיות או מדינה, אלא שנאה בסיסית מעוגנת בדת שבכלל אינה קשורה לקיומה של מדינת ישראל והיא חלק מהרצון הכולל להשמיד אותנו.

העניין הוא שגם בהנחה שזה מדויק ב- 100%, הרי שהוא אינו מותיר תקווה לעתיד יציב פה. הוא מהות מדיניות "לנצח נאכל חרב" של נתניהו ובסופו, גם אם אחרי תקופת נתניהו, הוא מוביל או למצב מלחמה מתמיד או להשמדה של אחד הצדדים. אם ישראל ניצבת מול "חיות טרף" כפי שהתבטא ראש הממשלה בעבר, הרי שדיננו נחרץ למלחמה ולא לשלום. 

 עברו לתצוגת גלריההשתיקה של מי שמוכן להמשך האלימות תמשיך לכלכל את הצריבה הלאומנית שהולכת ומתגברת. היא אגב מתבטאת גם בכל מיני הצעות חוק קיקיוניות כמו לחייב הצבת דגל ישראל בכל אירוע אליו מוזמן ח"כ ישראליצילום: גיל כהן מגןהעניין אינו באחד מהסיפורים או מי מהם מתקרב יותר לאמת, העניין הוא שהסיפורים האלה והתפתחותם הם שמכתיבים את ההתנהלות של שני הצדדים ובעצם מהווים את המשך ההתחפרות של שני צדדים שלעולם לא ייפגשו. במצב הזה לרוב קמים שני סוגים של מנהיגים, אלה המושיטים יד ואלה המושיטים אגרוף. בנקודה ההיסטורית בה אנו נמצאים לשני הצדדים מנהיגים המושיטים אגרוף. גם נתניהו וגם אבו מאזן מעדיפים להזין את הנרטיב הלאומי בהנחה שזה מה שיוכיח את צדקתם בעולם ויחזק אותם מבית בעוד אוכלוסיות שני הצדדים עוברות תהליכי לאומיות מואצים כל אחת בדרכה.

אם יש משהו שניתן ללמוד ממאורעות תרפ"ט הוא שהדרך לפתור את הסכסוך הזה היא ככל הנראה או הפרדה או שוויון מוחלט. אין אפשרות לשוויון מוחלט במדינה המוגדרת כבית לאומי יהודי ולכן המשוואה היא או הפרדה או סכסוך אלים ומתמשך. במצב העניינים, נראה כי האפשרות האחרונה היא לא רק בחירתם של הפלסטינים, היא גם בחירתה של ישראל.

 עברו לתצוגת גלריהמהצד הפלסטיני המצב די ברור, אבו מאזן משרת כרגע את הנרטיב הפלסטיני בלבד ואינו רואה בנתניהו אפשרות לשיתוף פעולה והוא ככל הנראה צודק לחלוטין לפחות ברמת המסקנהצילום: SPENCER PLATT/אי־אף־פיהשתיקה של מי שמוכן להמשך האלימות תמשיך לכלכל את הצריבה הלאומנית שהולכת ומתגברת. היא אגב מתבטאת גם בכל מיני הצעות חוק קיקיוניות כמו לחייב הצבת דגל ישראל בכל אירוע אליו מוזמן ח"כ ישראלי. הצעות שמנסות למצוא חן בעיני הבוס, הוא ראש הממשלה, ולכוון לטעמו האישי. נעים להתכסות בדגל ולצעוק לצדקתנו, בינתיים זה לא מוביל לשום מקום טוב אבל השנאה ככל הנראה מחממת. זה בדרך כלל עובד עד ל"בום" הגדול.