---
date: 2019-06-17 13:21:00+03:00
description: ???
source: https://www.haaretz.co.il/blogs/karenhaber/2019-06-17/ty-article/0000017f-f8f3-ddde-abff-fcf7f1b00000
tags: דעות
title: נתן אשל אינו נמרוד ברנע, מדוע לתת לו לכתוב ב"הארץ"?
---

קמפיין MeToo# נועד לשבור את השתיקה שאפפה את האלימות המינית בעיקר כלפי נשים. בעוד שמרבית הגברים נהנים ממרחב ציבורי בטוח, מרבית הנשים לא חוות מציאות שכזו. שלא במפתיע, גם כאן הלוגיקה של בצלאל סמוטריץ' (לא יכול להיות שאחד מכל שלושה ילדים בישראל הוא עני כי יש לי חמישה והם לא עניים) לא עובדת. גם אם נדמה לכם שאתם בחיים בסביבה שוויונית ומכבדת, כמעט כל אשה סביבכם עברה הטרדה מינית יותר מפעם אחת, בין אם היא קטלגה אותה כטראומה ובין אם בחרה להמשיך הלאה. 

כנשים, למדנו לחיות עם ההטרדות ולהתעלם מחלקן. המוכנות הזו סיפקה במידה רבה לגיטימציה למתרחש גם אם לא מרצון. משלשלאות הדיכוי הזה נשים החלו להשתחרר. MeToo# בהקשר זה הוא גל אדיר. כשהשחקנית אליסה מילאנו ביקשה ב-2017 בטוויטר לשתף מניסיונן כדי להציף את היקף וחומרת התופעה, ואחרי שכוכבות מובילות לקחו את עצתה, הקמפיין צבר תאוצה במהירות ועברה מהמחוזות הוויראליים למציאות היום יומית. מסיבה זו קוטלג הקמפיין במהירות, על ידי גברים כמובן, כציד מכשפות מודרני. 

הטרדות מיניות, של נשים וגברים כאחד, אינו נושא בינארי. זהו ספקטרום שלם שנמדד באופן סובייקטיבי ורק חלקו מצוי בתוך גבולות החוק. MeToo# לא נולד רק מתוך שנים של דיכוי מגדרי ומיני וכחלק מהמאבק המתמשך לשוויון, אלא גם מייאוש וחוסר אונים ממערכות שאינן מספקות פתרון. החוק היבש, היעדר אכיפה משמעותית, הליך משפטי בעייתי וחוסר רגישות גרמו למצב שבו אין באמת במה בטוחה לנשים להתלונן. החשיבות של MeToo# היא ביצירת מרחב בטוח לשינוי. 

 עברו לתצוגת גלריהנמרוד ברנע. זכה לגיבוי מלאצילום: "המקור", ערוץ 13MeToo# אינו קמפיין מאורגן. את הגל שיצר יש לנתב לחקיקה, חינוך, משאבים, אכיפה וטיפול בעבריינים. הטיפול בתלונות דרך ערוצים לא פורמליים (רשתות חברתיות) גורם לא פעם לאובדן דרך. זה בדיוק מה שקרה ככל הנראה בפרשת נמרוד ברנע, חבר הנהלת מרצ ועוזרו הפרלמנטרי לשעבר של ח"כ אילן גילאון. הפרשה, [אשר הוצגה בשבוע שעבר בתחקיר "המקור"](/gallery/television/tv-review/2019-06-14/ty-article/0000017f-e6f0-df5f-a17f-fffe08100000), הרעישה בעיקר את פעילי מרצ והפכה מקור להטעיות שונות ומשונות. היא [נוהלה בצורה לא ראויה](/news/politi/2019-05-05/ty-article/0000017f-e1e3-d9aa-afff-f9fbb11b0000) ובסופו של דבר התפוגגה עם המון סימני שאלה. 

"המקור" ([לצפייה בתחקיר](https://13tv.co.il/item/news/hamakor/season-16/self/xp892-1045010/)) עמדה היטב על מורכבות המציאות, אך גם היא לא הבהירה חלק מהטענות נגד ברנע. ממה שידוע כרגע נראה שהוא שילם מחיר מאוד גבוה בגין האשמות לא בשלות. מקרהו אמנם זכה לתהודה אך אינו מייצג ואסור שיפגע במהות המאבק. הוא כן צריך לגרום לנו, התומכים ב-MeToo#, לחשוב - בין תמיכה ויצירת מרחב בטוח למתלוננת ועד פגיעה שרירותית במואשם המרחק רב. במצב הקיים, כל תלונה מתקבלת בתמיכה מבורכת מצד נשים וגברים כאחד, אך גם במשפט שדה. יש פער עצום בין לומר "אני מאמינה לך" ולסייע בהוצאת הצדק לאור לבין מדיניות של "הוא אשם וישלם את המחיר עוד בטרם הוכחה אשמתו". 

כדי ש-MeToo# יישאר קמפיין אפקטיבי, הוא צריך להציף את בעיית ההטרדות אך להימנע מלשמש שופט. נקודת המפגש הזו קלה לפספוס על אחת כמה וכמה במצב שבו אין שום מדרג של חומרת המעשה, כשדין נשיקה כדין אונס, ללא נוהל בירור מסודר ולא תמיד אחרי בדיקה עובדתית. הטרדה מינית היא הטרדה מינית והיא פסולה, ובכל זאת אינה מקשה אחת. ההזדעקות האוטומטית להגנת המתלוננות - טבעית, אך ההרשעה האוטומטית של החשוד בעייתית וכמוה גם הניסיון למצות עמו דין שדה. 

 עברו לתצוגת גלריהזנדברג. הפרשה נוהלה בצורה לא ראויהצילום: תומר אפלבאוםבדיוק כמו שזו יכולה להיות בת הזוג/ אמא/ בת/ אחות/ חברה שלך, זה גם יכול להיות בן הזוג/ אב/ בן/ אח/ חבר שלך. באותה המידה שנשים למדו לשתוק כחלק מהבנייה חברתית, חלק מהגברים למדו שזו לא הטרדה. אם המטרה שלנו אינה השמדה מוחלטת של מערכת היחסים בין המינים אלא יצירת חברה שוויונית, הוגנת ומוסרית יותר. עלינו ללמוד כיצד לחנך ולתקן. אין צורך לנקוט עמדה סלחנית ומקבלת. יש להילחם בהטרדה ובתקיפה המינית כדי להעלימן מהמרחב, לבנות גבולות ולייצר ענישה, אבל גם לאפשר מחילה ושיקום. היד שמקלידה ואז נקמצת לאגרוף צריכה לדעת גם מתי מגיע הרגע שבו המערכת לוקחת פיקוד. 

והנה עוד לא סיימתי לכתוב מלים אלה [ו"הארץ" מאפשר לנתן אשל לפרסם אצלו טור דעה](/opinions/2019-06-16/ty-article-opinion/.premium/0000017f-e9e1-df2c-a1ff-fff1a4820000). האיש שצילם ב-2013 מתחת לחצאיתה של עובדת משרד ראש הממשלה והודח, זוכה ללגיטימציה דווקא מעיתון שמציב את סוגיית ההטרדות המיניות בראש סדר יומו. מדוע בעצם? אשל מעולם לא קיבל אחריות למעשיו, מעולם לא התעמת עם השלכותיהם ומעולם לא התנצל. הוא אותרג על ידי המערכת הפוליטית ולפני מספר חודשים [הוחזר על ידה לקדמת הבמה](https://www.themarker.com/news/2019-04-23/ty-article/.premium/0000017f-e8f2-df5f-a17f-fbfed2250000) כראש המשא ומתן הקואליציוני של הליכוד. מסתבר שגם "הארץ" מאפסן כעת את הביקורתיות ושיקול הדעת. ההצלחה האמיתית של MeToo# תבוא עם שינוי העמדה המוסרית שכל אחד מאיתנו נוטל לעצמו, אנשים וגם עיתון. מסתבר שהדרך לפנינו עוד ארוכה מאד.