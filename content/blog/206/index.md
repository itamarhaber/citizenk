---
date: 2020-10-29 16:33:00+02:00
description: ???
source: https://www.haaretz.co.il/food/cookingwithkids/2020-10-29/ty-article/0000017f-f8a3-d887-a7ff-f8e7a26b0000
tags: בישול
title: לחמניות טיגריס הולנדיות
---

לחמניות (או לחם) טיגריס או גי'רפה זה השם שלהן בהולנדית והכוונה למאפה בעל קרום סדוק שמזכיר קצת חברבורות של נמר (כנראה שגם להולנדים יש בעיות עם ההגדרה של טיגריס ונמר) או כתמים של ג'ירפה זה בהחלט בעיניי המתבונן. בכל מקרה הקרום שכולו פריכיות הוא תולדה של זיגוג בקמח אורז שנסדק באפייה.

את המתכון הזה, שלמרות שהוא מסורתי ויש לו לא מעט ורסיות, ניתן לאפות גם כלחמניות וגם כלחם. את הציפוי/זיגוג ניתן לעשות בכל מיני דרכים ובכל מקרה הוא לא ממש נוזלי אז לא להיבהל ובהחלט יש למרוח שכבה נדיבה.

 עברו לתצוגת גלריהלחמניות טיגריס הולנדיותצילום: קרן הבראולי כדאי לציין שיש בעיה אחת די רצינית עם הלחמניות האלה – הן מתחסלות ממש, אבל ממש מהר.

 עברו לתצוגת גלריהלחמניות טיגריס הולנדיותצילום: קרן הבר**לחמניות טיגריס הולנדיות מקמח לבן וללא ביצים Tijgerbolletjes** 

**מה צריך ל-8 לחמניות גדולות?**

**לבצק:**

1/2 כוס (120 מ"ל) מים בטמפרטורת החדר (ספציפית 40 מעלות)

כוס (240 מ"ל) חלב בטמפרטורת החדר

כף (15 גרם) חמאה

1 כף (12 גרם) סוכר לבן

1 כפית (6 גרם) מלח דק

2 ורבע כפיות (7 גרם) שמרים יבשים

3 וחצי כוסות ועוד כף (500 גרם) קמח לבן רב-תכליתי

**לזיגוג:**

1/2 כוס (85 גרם) קמח אורז

כפית (3 גרם) שמרים יבשים

1 כפית (4 גרם) סוכר לבן

חצי כפית (3 גרם) מלח דק

1 כף (15 מ"ל) שמן צמחי (זרעי ענבים, חמניות, קנולה)

1/2 כוס (120 מ"ל) מים חמימים

 עברו לתצוגת גלריהלחמניות טיגריס הולנדיותצילום: קרן הבר**איך?**

בקערת מיקסר טורפים יחד את המים, החלב, סוכר, מלח ושמרים יבשים עד לקבלת תערובת הומוגנית.

מוסיפים 2 וחצי כוסות מהקמח ומערבבים בעזרת כף עץ עד שהכל מתערבב לחלוטין ועיסה בצקית מתהדקת סביב הכף. מסירים את השכבה מהכף, היא יורדת בקלות, מוסיפים את שאר הקמח ומתחילים לעבוד עם המיקסר. מתקינים וו לישה ולשים כ-7 דקות במהירות איטית-בינונית לקבלת בצק גמיש בעל מרקם חלק.

מעבירים את הבצק לקערה מעט משומנת, הופכים אותו, כדי שיהיה משומן גם מלמעלה ומכסים במגבת מטבח נקייה ולחה. מעבירים להתפחה של כשעה או עד שהבצק מכפיל את נפחו.

מעבירים את הבצק למשטח עבודה מעט מקומח, מחלקים לחצי ושוב לחצי וכל חצי לעוד חצי ובסך הכל ל-8 חלקים. מכדררים את הבצק בידיים לכדור. את הכדורים מניחים על נייר אפייה בתבנית תנור סטנדרטית. מכסים שום במגבת הלחה ומניחים לתפיחה של כ-40 דקות (בשלב הזה, אם רוצים אפשר להעביר למקרר עד 24 שעות).

**בינתיים מכינים את הציפוי:**

מערבבים יחד את כל החומרים היבשים: קמח אורז, שמרים, סוכר ומלח, בקערה נפרדת מערבבים את המים החמים וכף השמן, מוזגים את הנוזלים לחומרים היבשים ומערבבים, מניחים לנוח כ- 20 דקות.

מחממים תנור ל-200 מעלות.

מברישים את הלחמניות בשכבה נדיבה של זיגוג, נותנים להן לנוח עוד כ-20 דקות ומעבירים לתנור לאפייה של כ-20 עד 25 דקות (תלוי בתנור וברמת העשייה המועדפת עליכם) – עקרונית הלחמניות צריכות להיות זהבהבות-שחומות וסדוקות כמו פסים של טיגריס.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)