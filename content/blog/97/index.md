---
date: 2021-07-29 22:41:00+03:00
description: ???
source: https://www.haaretz.co.il/food/cookingwithkids/2021-07-29/ty-article/0000017f-f8ad-ddde-abff-fceda6700000
tags: בישול
title: עוגיות שמרים פריכות ומקורמלות
---

אחד ממאפי השמרים שניתן למצוא בכל מאפייה בגרמניה הוא ה- schnecken, שבלול שמרים מנוקד בצימוקים בניחוח קליל של קינמון. הוא שונה מזה המוכר במחוזותינו והוא טעים להפליא. לדאבוני, אומה (סבתא בגרמנית) שלי לא הכינה, לפחות בתקופתי, עוגות שמרים ולכן מעולם לא הועבר אלי מתכון יקר ערך של שבלולים אלה. בצר לי פניתי לקרובי משפחה לשאול אם במקרה להם יש משהו משפחתי כזה, לפני שאני פונה לספר בישול גרמני.

מתכון לשנקן לא מצאתי, אבל בן-דוד רחוק נשבע שהמתכון הזה נפלא. משום שאני לא אומרת לא לקינמון, כמובן שניסיתי. מה אומר? שנקן זה לא. אמנם יש שמרים, אבל תכלס זה מרקם שמזכיר יותר בצק פריך. ולמרות כל זה, אלה עוגיות טעימות במיוחד ששווה להכין, לדעתי גם מילוי תפוחים וקינמון יעבוד עם זה נפלא.

**עוגיות קינמון מקורמלות (16 עוגיות)**

**מה?**

**לבצק:**

1/3 כוס (66 גרם) סוכר לבן

200 גרם חמאה רכה בטמפרטורת החדר

2 חלמונים של ביצה גודל L

160 מ"ל שמנת חמוצה 27%

2 כפות (20 גרם) שמרים יבשים

1 כפית חומץ לבן

1 כף תמצית וניל איכותית

3 כוסות (בערך 420 גרם) קמח לבן רב תכליתי

**למילוי ולציפוי:**

200 גרם חמאה קרה חתוכה לקוביות

כוס ורבע סוכר חום בהיר

כף וחצי קינמון טחון

תוספות אפשריות:

צימוקים לפי הטעם – לפחות חצי כוס, מושרים כ-5 דקות במעט מים חמים ומסוננים

1 כוס אגוזי פקאן או מלך (לפי הטעם) שבורים

 עברו לתצוגת גלריהצילום: קרן הבר**איך?**

**הבצק:**

**\*** הכי טוב להכין את הבצק בלילה ולתת לו לנוח במקרר. בכל מקרה, מכיוון שזה איננו בצק שמרים רגיל, אלא יותר על הצד הפריך, עדיף לתת לו 15 דקות לנוח על השיש לפני שמעבדים אותו, כדי שיהיה נוח, אבל קודם יש להכין אותו:

בקערת מיקסר מקציפים על מהירות בינונית-נמוכה את החמאה הרכה והסוכר עד לקבלת קרם אחיד. מוסיפים את החלמונים אחד אחד. מוסיפים את השמנת, השמרים, החומץ והווניל ומקציפים על מהירות בינונית כ-3 דקות עד שהכל מעורבב ואחיד.

מחליפים את המקצף של המיקסר בוו ומתחילים להוסיף קמח. מוסיפים את הקמח לאט במהירות נמוכה וממשיכים בערבול למשך כ-10 דקות, הבצק יהיה גמיש ומעט דביק. הכי נוח להעביר את הבצק למשטח מעט מקומח ולחלק אותו לשניים. כל חצי אפשר להשאיר ככדור, לעטוף בניילון נצמד ולהכניס למקרר ללילה או לשעתיים לפחות והכי נוח לרדד כל חצי לצורת מלבן בעובי של כ-5 ס"מ, לעטוף בניילון נצמד ולהכניס למקרר לאותו פרק זמן.

מוציאים את הבצק מהמקרר ונותנים לו כ-10 דקות עד רבע שעה להתחמם. בינתיים מכינים את המילוי והציפוי: מכניסים לבלנדר את החמאה הקרה והסוכר וטוחנים בפולסים עד שמתקבל קרם רך. אפשר במקום להשתמש במיקסר לרכך את החמאה שעה מחוץ למקרר ולערבב אותה עם הסוכר ידנית.

בעזרת כף לוקחים כחצי כף תערובת סוכר וחמאה ומשטיחים את הקרם בשקעי תבנית מאפינס (8 שקעים). אם רוצים אגוזים, מפזרים אותם מעל תערובת הסוכר והחמאה בשקעים. זה משאיר כחצי מכמות הקרם של הסוכר והחמאה ולו מוסיפים ככף וחצי קינמון ומערבבים.

 עברו לתצוגת גלריהצילום: קרן הברחוזרים לבצק: מרדדים את החלק הראשון על משטח מקומח למלבן ברוחב של כ-16 ס"מ ובאורך של כ-21 ס"מ.

 עברו לתצוגת גלריהצילום: קרן הברמורחים על הבצק חצי מכמות הקרם החמאה-סוכר-קינמון, אפשר לפזר כ-2 כפות סוכר חום בהיר. אם רוצים צימוקים, זה הזמן לפזר אותם על הבצק באופן לא אחיד. מגלגלים את הבצק לגליל ארוך כך שיתקבל גליל באורך 21 ס"מ ובקוטר של כ-5 ס"מ. קוטמים כחצי ס"מ מכל קצה ופורסים לעיגולים בעובי של 2.5 ס"מ. מכניסים כל עיגול כשהחלק של הספירלה פונה למעלה בתוך השקעים של תבנית המאפיס ונותנים להם "דחיסה קלה" פנימה. כך עושים גם עם החצי השני ומניחים להם לתפוח כחצי שעה.

 עברו לתצוגת גלריהצילום: קרן הבר עברו לתצוגת גלריהצילום: קרן הבר עברו לתצוגת גלריהצילום: קרן הברמחממים תנור ל-180 מעלות וכשהוא חם אופים את העוגיות לכ-35 דקות עד 40 במרכז התנור. מחלצים מהתנור כשהן מזהיבות עד שחומות – תלוי בהעדפה. מניחים נייר אפייה על משטח עבודה והופכים את התבניות בזהירות כדי שהעוגיות יצאו עם הצד המקורמל (ועם האגוזים עם שמתם) למעלה.

 עברו לתצוגת גלריהצילום: קרן הברטעים לאכול אותן כך, עוד יותר טעים עם גלידת וניל, לגמרי מומלץ בן אנד ג'ריס.

לחצו על הפעמון לעדכונים בנושא:
------------------------------

* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)
* [מתכונים](/ty-tag/recipes-0000017f-da28-dea8-a77f-de6a4ba50000)