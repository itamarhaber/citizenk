---
date: 2020-04-21 07:49:00+03:00
description: ???
source: https://www.haaretz.co.il/food/cookingwithkids/2020-04-21/ty-article/0000017f-f8ee-d47e-a37f-f9fe3f6f0000
tags: בישול
title: מקלות בצק עלים סוכר וקינמון מהירים וטעימים
---

בשבת הסתכלו עליי שלוש בננות שידעו שזה יומן האחרון עלי אדמות. לא רציתי לתת להן ללכת ישירות לפח האשפה אבל גם לא החלטתי מה לעשות איתן. כשאחר כך הציץ אליי בצק עלים מוכן במקרר שנותרו לו אך עוד יומיים לחיות, הבנתי שאין מנוס מלשדך. ומכיוון שהייתי עצלה במיוחד לא לקח לי הרבה זמן להבין איך מתקדמים במהירות בלי הרבה עבודה. הבעיה היתה ששלוש בננות הן טארט טאטן קטן וזה אומר שנשאר המון בצק.

שעה אחרי הגיע מייל תמים מהעורך האהוב ששאל אם אני יודעת להכין מקלוני קינמון? אם אני יודעת? הילדים יודעים! אמרתי לעצמי ומיד קראתי לילדים שיכינו, כי אין כמו התעסקות בבצק עלים להעביר כמה דקות נחמדות במטבח. וככה השגנו שתי ציפורים במכה אחת: אתם קיבלתם מתכון והילדים עוד סיבה להיכנס למטבח.

**מקלוני קינמון**

**מה?**

 עברו לתצוגת גלריהמקלוני קינמוןצילום: קרן הברחבילת בצק עלים מרודד ומצונן (300 גרם)

20 גרם חמאה ללא מלח

2 כפות סוכר

1 כף קינמון

**איך?**

מחממים תנור ל- 190 מעלות

פורשים את בצק העלים ובעזרת סכין חותכים פסים לרוחב בני כ-2.5 ס"מ כל אחד וחותכים אותם באמצע – כלומר חוצים לאורך הבצק.

בקערה קטנה מערבבים את הסוכר והקינמון.

ממיסים את החמאה בסיר קטן וכשהיא נמסה מברישים אותה על הבצק.

מפזרים באופן שווה את הסוכר והקינמון על הבצק.

מנתקים רצועת בצק בעזרת שתי הידיים וכשהיא באוויר מגלגלים אותה משני צדדיה בצורה מנוגדת זו לזו, שניים-שלושה סיבובים ומניחים על התבנית. כך ממשיכים עם כל שאר הרצועות, מקפידים על רווח של כ-2-3 ס"מ.

אופים כ-11 דקות לפחות - לפי מידת המנשך והפריכות שאתם אוהבים.

**טארט טאטן בננות לעצלנים**

 עברו לתצוגת גלריהטארט טאטן-בננות לעצלניםצילום: קרן הבר**מה?**

15 גרם חמאה ללא מלח

2 כפות סוכר לבן

3 בננות מקולפות וחתוכות לפרוסות

בצק עלים מרודד ומצונן

**איך?**

מחממים תנור ל-190 מעלות.

על מחבת קטנה (בקוטר 18 ס"מ) שאפשר להכניס לתנור ממיסים את החמאה. כשהיא נמסה מורידים מהאש ואוספים כמות של כפית וחצי לתוך קערית ושמים בצד. בוזקים את הסוכר מעל החמאה במחבת.

מסדרים מעל החמאה את הבננות בצורה של מעגל שקצה אחד של הבננה מונח על הקצה של זו שלפניה באופן שיכסה את כל המחבת.

מחממים את המחבת בלהבה בינונית ומניחים לבננות להיטגן במשך 5 דקות. מסירים מהאש.

מניחים מעל בצק בקוטר של המחבת.

מברישים מעט חמאה שהשארנו מקודם מעל ומכניסים לתנור לרבע שעה. מוציאים, מכסים בצלחת, הופכים ומשאירים את המחבת מעל הצלחת ונותנים מכות קטנות מעל. מגישים מיד, אפשר עם גלידת וניל מעל.

לחצו על הפעמון לעדכונים בנושא:
------------------------------

* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)
* [מתכונים](/ty-tag/recipes-0000017f-da28-dea8-a77f-de6a4ba50000)