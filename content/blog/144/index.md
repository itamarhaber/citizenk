---
date: 2021-03-25 17:40:00+02:00
description: ???
source: https://www.haaretz.co.il/food/cookingwithkids/2021-03-25/ty-article/0000017f-f896-d2d5-a9ff-f89efdb70000
tags: בישול
title: שלושה סלטים מטריפים שמכינים לפסח
---

הרעיון של הטור השבוע הוא פשוט – להקל עליכם. מה בתכנית? שלושה סלטים שלא רק שהם קלים להכנה (וכן, להוציא מעבד מזון זה לא כזה סיפור ואפשר בהחלט כבר לנצל אותו לכל הסלטים שבתכנון), הם יפים, קצת חורגים מהשטאנץ המסורתי וטעימים אפילו יותר אחרי שהם מבלים 24 שעות במקרר. עזבו אתכם מהקדמות, שנאמר השחיזו את הסכינים.

 עברו לתצוגת גלריהסלט אספרגוס ובצל צלוייםצילום: קרן הבר* [תפריט לפסח: 123 מתכונים לארוחת ליל סדר מושלמת](/food/passover-recipes/2023-03-08/ty-article-static-ext/.premium/0000017f-db35-d3a5-af7f-fbbf29480000)
* [המתכון האולטימטיבי לכבד קצוץ](/food/touchfood/2019-09-27/ty-article/0000017f-f8ff-d318-afff-fbff9d870000)
* [סלטים לפסח: מתכונים מומלצים וקלילים לאביב](/food/passover-recipes/2023-04-01/ty-article-magazine/00000180-5b99-d615-a9bf-dfd9951e0000)
* [חד טליא: ארבע מנות טלה חגיגיות לפסח](/food/passover-recipes/2020-03-17/ty-article-magazine/0000017f-f6fe-d460-afff-fffe2aff0000)
* [עוגות לפסח בלי קמח: מתכונים מיוחדים לחג](/food/passover-recipes/2023-04-04/ty-article-magazine/0000017f-db44-d856-a37f-ffc4b2af0000)

**סלט אספרגוס ובצל צלויים**

זה סלט טעים באופן פלילי, מרשים וקל להכנה. גם את האספרגוס וגם את הבצל צולים בתנור.

**מה?**

חבילת אספרגוס (כ-25 גבעולים, עדיף רחבים אבל קשה להשיג)

1 בצל לבן (אפשר גם סגול)

3-4 כפות שמן זית

1-2 כפות חומץ בלסמי

1/2 כפית סוכר

מלח

פלפל שחור טחון טרי

**איך?**

מחממים את התנור ל-200 מעלות.

מקלפים את הבצל וקוטמים אותו בקצוות. על קרש חיתוך חוצים אותו לאורך ופורסים לאורך פרוסות (אני מעדיפה דקות אבל אין לזה באמת חשיבות). מניחים את הבצל על תבנית מתאימה לתנור (עדיף כזו בגודל שישאיר מקום גם לתבנית האספרגוס על הרשת) שעליה מונח נייר אפייה, מפזרים מעל כשתי כפות שמן זית, מלח (בערך חצי כפית), פלפל שחור טרי לפי הטעם וסוכר ומערבבים. מכניסים למרכז התנור (הם צריכים יותר זמן מהאספרגוס ממילא).

שוטפים את האספרגוס וקוטמים את תחתית הגבעול. אם האספרגוס נראה סיבי מומלץ לקלף אותו מעט עם קולפן. מניחים את הגבעולים על תבנית שעליה נייר אפייה באופן שכל גבעול מונח בפני עצמו – מוזגים שמן זית, מפזרים מלח (כחצי כפית) ובוזקים פלפל שחור טרי. מכניסים לתנור.

זמן הצלייה משתנה בהתאם לתנור למידת הקריספיות שרוצים – אפשר לכסות בחמש דקות הראשונות של הצלייה ואז לתת לאספרגוס להשחים קצת מכל הצדדים (לפחות 3-4 דקות מכל צד), הבצל עשוי להצטרך עוד קצת.

מוציאים כל תבנית כאשר הירק הגיע למידת הצלייה הרצויה. מקררים קצת ואז חותכים כל גבעול אספרגוס ל-3-4 חלקים. מערבבים את האספרגוס והבצל, מוסיפים בלסמי ובודקים תיבול. ניתן להגיש חם או קר.

אם רוצים ניתן להוסיף לקישוט חופן שמיר קצוץ, או לפזר אגוזי מלך שבורים.

 עברו לתצוגת גלריהסלט גזר חצוף ולימוניצילום: קרן הבר**סלט גזר חצוף ולימוני**

סלט גזר קליל להכנה, עם רוטב צרפתי של חרדל דיז'ון, לימון ופטרוזיליה, שהופך אותו לממכר.

**מה?**

1 קילו גזר

2 כפיות חרדל דיז'ון עם גרגרים

1 כפית גרידת לימון (מזכירה לגרר לפני שסוחטים)

1/3 כוס מיץ לימון טרי סחוט

1 כף שמן צמחי (זרעי ענבים, קנולה וכו')

1 כף שמן זית

1 כפית דבש

1/4 כפית מלח

פלפל שחור לפי הטעם – לא חובה

חופן פטרוזיליה קצוצה דק

תוספת אפשרית: 1-2 בצלצלי שאלוט פרוסים דק, או 2-3 כפות צלפים

**איך?**

קוצצים את הגזר למקלות במעבד מזון או מגררים בפומפייה גסה.

בקערה נפרדת מערבבים את כל חומרי הרוטב: חרדל, גרידת לימון, מיץ לימון, שמן צמחי, זמן זית, דבש ומלח (גם פלפל שחור מי שאוהב).

מוסיפים את הרוטב והפטרוזיליה (והשאלוט או הצלפים) לגזר הקצוץ ומערבבים – בודקים תיבול ומתקנים אם יש צורך. מכסים ומכניסים למקרר לפחות לשעתיים, עדיף 24 שעות.

 עברו לתצוגת גלריהסלט קולסלואו תפוזי עם טוויסטצילום: קרן הבר**סלט קולסלואו תפוזי עם טוויסט**

כרוב וגזר הולכים נפלא יחד, אבל אין שום סיבה תמיד לחבר אותם עם מיונז. בסלט הזה, שהוא צבעוני ואסתטי, הרוטב הוא הדרי עם נגיעות חריפות של שום – תאווה לעיניים ולחך. סליחה על הקלישאה, אבל זה נכון.

**מה?**

חצי כרוב סגול

2 גזרים בינוניים-גדולים

2 בצלצלי שאלוט

3 כפות פטרוזיליה קצוצה (אפשר לגוון עם כוסברה, או חצי חצי)

**לרוטב:**

1-2 שיני שום

גרידת תפוז של תפוז אחד (מזכירה לגרר לפני שסוחטים)

1/3 כוס מיץ תפוזים סחוט

1/4 כוס מיץ לימון סחוט

1/3 כוס שמן צמחי (זרעי ענבים, קנולה)

1 כף דבש

1 כפית מלח

פלפל שחור לפי הטעם

תוספת אפשרית: שני חופנים של צנוברים

**איך?**

מוציאים את ליבת הכרוב, קוצצים אותו דק ומעבירים לקערה גדולה.

שוטפים, קוטמים קצוות ומקלפים את הגזרים ומגררים אותם בפומפיה גסה או שממשיכים במעבד מזון. מוסיפים את הגזר לכרוב.

מקלפים וקוטמים את קצוות בצלצלי השאלוט. חוצים כל בצל ופורסים לרצועות דקות – מוסיפים לגזר והכרוב.

מוסיפים לקערה את הפטרוזיליה, מערבבים את כל הירקות ומניחים בצד.

בקערה נוספת מערבבים את כל מרכיבי הרוטב: שום, גרידת תפוז, מיץ תפוזים, מיץ לימון, שמן, דבש, מלח ופלפל ומוסיפים לירקות – מערבבים היטב, מכסים ומכניסים למקרר לפחות לשעתיים, אבל עדיף ל-24 שעות.

לחצו על הפעמון לעדכונים בנושא:
------------------------------

* [פסח](/ty-tag/pesach-0000017f-da2a-d432-a77f-df3b39d70000)
* [מתכונים](/ty-tag/recipes-0000017f-da28-dea8-a77f-de6a4ba50000)