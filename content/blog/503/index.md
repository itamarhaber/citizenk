---
date: 2018-01-11 15:30:00+02:00
description: ???
source: https://www.haaretz.co.il/blogs/karenhaber/2018-01-11/ty-article/0000017f-f89f-d47e-a37f-f9bf12d00000
tags: דעות
title: לחבר את הנקודות לדמותה של שחיתות
---

הדרך הטובה ביותר להתעלם מהתמונה הגדולה היא לבחון את הכל מקרוב. כאשר אירוע רודף אירוע קל מאוד להיסחף עם מה שקורה ולאבד פרספקטיבה. כאשר בוחנים כל מקרה לגופו זה לא נראה גדול במיוחד – פעם [שמפניה וסיגרים](/news/law/2017-01-05/ty-article/0000017f-e9ba-da9b-a1ff-edffb7570000), פעם [מעילים](https://www.10.tv/news/151495), פעם [צוללות](/news/politics/2017-07-10/ty-article-live/0000017f-dba1-db5a-a57f-dbebe3210000), פעם סחיטה קואליציונית (ע"ע חוק המרכולים), פעם הרעיה ופעם הבן. לכל אחד ניתן לנסות למצוא הסבר או תירוצים ולהמשיך הלאה. אבל בעוד אנחנו מתקדמים לפרשה הבאה, מאחורינו נערמות המון פרשות וכשמתסכלים אחורה ניתן לראות את ההר ההולך וגבה. השאלה היא מתי מתעוררים ומתייחסים אליו – לפני שהוא מתמוטט עלינו או לפני? 

כאשר אנחנו פורטים את [הפרשות](/st/c/prod/heb/2017/01/bibifiles/0/) לבעיות ספורדיות, אנחנו כושלים מלראות את המכלול, את התמונה הרחבה וזה בוודאי לא משרת אותנו. כי מהתמונה הגדולה קשה להיחלץ במשפטים קצרים וקליטים כמו "אין כלום כי לא היה כלום" והתמונה הגדולה הזו היא בגדר אין עשן בלי אש. כשמסתכלים על הכל קשה לומר שאין כלום מהטעם הפשוט - יש הרבה יותר מדי. הגיע הזמן לחבר את הקווים ולראות מה יוצא. 

 עברו לתצוגת גלריהנתניהו, אז שר האוצר, וארנון מילצ'ן ב-2005. מי שמתחבא מאחורי "מתנות בין חברים" שוכח שהחוק מגדיר מתנות בצורה ברורהצילום: דיויד סילברמן / גטי אימג'סאת [פרשות העבר](/st/c/prod/heb/2017/01/bibifiles/0/), כמו ביביטורס ועמאדי, שחלקן נסגרו אך לא בשל העדר אשמה וחלקן עדיין נמרחות, אי אפשר לנתק מהפרשות הנוכחיות. יותר מזה, מכל הפרשות עולה ראיית עולם מעוותת של "מגיע לי", האמנם? בואו נשים את זה על השולחן, גם אם בנימין נתניהו הוא ראש הממשלה הטוב ביותר עלי אדמות, ויש לי אי אילו ספקות, לא מגיע לו שום בונוס על זה ובטח לא בונוס על פי דרישה. 

למשל [פרשת 1000](/news/law/2017-11-19/ty-article/0000017f-f447-d487-abff-f7ffc78d0000), או בכינויה החביב "אין כלום כי לא היה כלום" (למעט מעילים, תכשיטים, סיגרים, שמפניות, טיולים ומגורים של הבן ואולי גם בקשות לשיפוץ), מעידה שהיה הרבה ברמת ההתנהלות האישית וברמה המוסרית. מי שמתחבא מאחורי "מתנות בין חברים" שוכח שהחוק מגדיר מתנות בצורה ברורה. אבל גם בהנחה שחוקית היה מותר לקבל מתנות בשווי של מאות אלפי שקלים, האם מתנות ניתנות על פי דרישה? ומה זה אומר שראש הממשלה משנורר מתנות אישיות? זה היה אמור לבייש את כולנו, בטח אחרי ש[פרקליטו, עו"ד ויינרוט](/news/politi/2016-11-07/ty-article/0000017f-db5d-df9c-a17f-ff5df2540000), התבטא ברור ואמר שניתן היה לפתור הכל בפתיחת פנקס שקים. 

ותוסיפו עכשיו את [פרשת 2000](/news/law/2017-01-10/ty-article/0000017f-e6f0-da9b-a1ff-eeff15860000), היא הניסיון, לכאורה כמובן, לדיל עם המו"ל נוני מוזס של סיקור אוהד תמורת ריסון התחרות עם ישראל היום. ראש הממשלה התייחס אליה כאל "אוויר חם", רק שאם האוויר חם זה בגלל האקדח המעשן הנמצא באמצע החדר. הנקודה היא שבין אם יצא מזה משהו ובין אם לאו, על השולחן הונחה עסקת שוחד וראש הממשלה לא רק שלא קטע אותה, הוא היה חלק פעיל בדיון. איך אפשר להגן על ראש ממשלה שהיה מוכן לשקול נושא כל כך מהותי לחופש העיתונות ומכאן שגם לדמוקרטיה? מה שצריך להטריד זה לא אם היה או לא, אלא עצם העובדה שלראש הממשלה אין בעיה לקחת חלק בשיחה כזו, שהיא בגדר הרהור מושחת שאסור לו בכלל להתקיים. 

 עברו לתצוגת גלריההמו"ל נוני מוזס יוצא מחקירה בפרשת 2000. על השולחן הונחה עסקת שוחד וראש הממשלה לא רק שלא קטע אותה, הוא היה חלק פעיל בדיוןצילום: עופר וקניןומה עם [פרשת הצוללות](/news/law/2017-11-05/ty-article/0000017f-f02a-d487-abff-f3fee7eb0000), בה שניים מהמקורבים אליו ביותר אליו נחקרו שעות באזהרה? ועכשיו תוסיפו לזה את סביבתו שלאחרונה נמצאת יותר בחדרי החקירות מאשר במקום העבודה. ואם זה לא מספיק הנה מגיעות [הפגישות עם אלוביץ'](https://www.themarker.com/allnews/2018-01-07/ty-article/0000017f-e7e3-dea7-adff-f7fbcff00000) שפתאום ראש הממשלה מפריד בין פגישות עבודה לפגישות פרטיות שבוודאי אינן קשורות. אבל חבל, עדיין אל תחברו את הקווים בין הנקודות. 

ואי אפשר בלי להזכיר את [רעייתו](/news/law/2017-08-02/ty-article/.premium/0000017f-e8a3-dea7-adff-f9fbc99e0000) מולה עומדים חשדות קשים, אבל עכשיו תזכרו שהתעכבות על ההתנהגות הנלוזה שלה (לכאורה) זה אך בגדר ניסיון פגיעה בראש הממשלה דרך משפחתו. אל תתייחסו למטפלת, לחמגשיות, לרהיטי הגן, לבקבוקים ולדמות התוקפנית והנצלנית העולה מהם. תתעלמו מתפקידה בדרישת המתנות בפרשת 1000, כל אלה הרי לא מלמדים על האישה המשפיעה ביותר על ראש הממשלה. אותי לימדו פעם שבחירת בן או בת זוג מעידה המון על האדם, כנראה שזה לא תופס על ראש ממשלות. 

עכשיו בואו נוסיף את הבן ש"[זה לא החינוך שקיבל בבית](/news/politi/2018-01-09/ty-article/0000017f-f090-d487-abff-f3fe13dc0000)" אבל הוא בכל זאת הרים [אצבע משולשת](/news/education/2017-07-29/ty-article/0000017f-e248-df7c-a5ff-e27ac5660000) אבל לא אסף אחרי כלבתו, ואמר לאנשי מולד "[כוס אמא שלכם שמאלנים](/news/law/2018-01-02/ty-article/0000017f-dbb6-df62-a9ff-dff75cd10000)", פרסם [קריקטורה אנטישמית](/news/politi/2017-09-09/ty-article/.premium/0000017f-ed47-d4a6-af7f-ffc736630000) ו[נופש על חשבון מיליונרים](https://www.themarker.com/news/2016-11-28/ty-article/0000017f-ee04-d4a6-af7f-fec6aa370000) (רשימה חלקית). לא ממש התנהגות נורמטיבית, אם תשאלו אותי. מרבית התבטאויותיו אומללות והוא ככל הנראה בן בית במועדוני חשפנות ומעמיס מלצריות על בסיס פניוּת. זה לא עניין של גליצ' במערכת האבטחה הנהגים חלק ממנה, זה לא עניין של שיח שיכורים (ובינינו – שיכורים לא נוטים לדבר על שישינסקי ומתווה הגז וגם לא מצליחים להתמודד עם טלפון מאמא), זה יאיר נתניהו, הבן, התוצר של חינוך הוריו שאנחנו משלמים על אבטחתו. 

 עברו לתצוגת גלריהשרה נתניהו ובנה יאיר. לא ממש התנהגות נורמטיבית, אם תשאלו אותיצילום: עמוס בן גרשום / לע"מאבל חכו לפני שאתם מסיימים לחבר נקודות – תוסיפו לזה את מה שקורה במדינה, את העובדה שכבר שבועות ראש הממשלה נסחט מול עינינו כל שבוע רק כדי להחזיק את הקואליציה בחיים – זה [חוק ההמלצות](/news/politi/2017-12-27/ty-article/0000017f-e700-d97e-a37f-f765ee6f0000), זה [חוק המרכולים](/news/politi/2018-01-07/ty-article/0000017f-e64e-df2c-a1ff-fe5f5fe40000), זה [חוק עונש המוות](/news/politi/2018-01-03/ty-article/.premium/0000017f-dc5f-d856-a37f-fddf1c240000), זו [סגנות השר של ליצמן](/news/politi/2018-01-10/ty-article/0000017f-e848-df2c-a1ff-fe59d1460000) וזה לא נגמר. לכל אחד מאלה ניתן לתת הסבר, אבל מצאו את האדם שיוכל להסביר את כל אלה גם יחד. 

כאשר מסתכלים נקודתית, אפשר אולי להסביר כל דבר, אבל את התמונה הגדולה כל ההסברים האלה אינם מגרדים. כל מי שמסביר שכל פרשה נקודתית אינה יכולה מול כל ההצלחות של ראש הממשלה בוחר בדרך קלה. הדרך הקשה יותר היא להסביר את כל התמונה הגדולה הזו ממנה עולה ראש ממשלה מושחת ותאב כוח וכל אלה יחד מגמדים לחלוטין את מה שניתן לכנות "הצלחותיו של ראש הממשלה". 

מה שעצוב הוא המוכנות להעלים עין מההר המושחת שמצל על ישראל והשאלה היא אם משהו יקרה לפני שההר יתמוטט על כולנו? הגיע הזמן לחבר את הנקודות ולקרוא את הכתובת על הקיר. עבר זמנו של ראש הממשלה, התנהלותו פוגעת באינטרסים של מדינת ישראל ומי שלא פועל נגד זה - שותף.