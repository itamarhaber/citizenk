---
date: 2016-02-22 11:38:00+02:00
description: ???
source: https://www.haaretz.co.il/blogs/karenhaber/2016-02-22/ty-article/0000017f-f8ba-d887-a7ff-f8fe1fca0000
tags: דעות
title: 'הערה לפרוטוקול: מהו באמת הארגון להצלת ירושלים?'
---

למרות שמו, ה"ארגון להצלת ירושלים היהודית" אינו מבית היוצר הימני של "יד לאחים" או להב"ה, אלא תנועה חוץ פרלמנטרית חדשה פרי המרכז הפוליטי. מאחורי השם האתנוצנטרי התקבצו אישי ציבור לשעבר מהמרכז המכונה בחיבה "פרגמטי", בהנחה שהכוונה לאופורטוניזם פוליטי, והעומד בראשו הוא לא אחר מהאופורטוניסט המתמיד חיים רמון.

השם ודאי נשמע כמו תעלול מבריק בעיני הוגיו, שם ימני-יהודי לעילא ולעילא לארגון שמטרתו היא ל"הציל את ירושלים היהודית". להציל? כי ישועתה של ירושלים היא בהיותה יהודית וכמעט נקייה מערבים? כי ירושלים אינה מקום לחיות הטרף ואלה יואילו נא להתכבד ולחיות מעבר לחומה? יכולה לדמיין את ההסבר שנלווה לבחירת השם "זו התשובה לימין, תנועה פי אלף יותר יהודית-ביטחונית, שמוכיחה שיש פתרון. ככה אנחנו עוברים את נתניהו בסיבוב, שנאמר - זבנג!". אבל ירושלים איננה הנקודה, היא האמצעי לחזרתו של רמון לפוליטיקה שנובע מההבנה שנתניהו בגדר החץ סביבו מציירים מטרה.

 עברו לתצוגת גלריהאופורטוניזם פוליטי, והעומד בראשו הוא לא אחר מהאופורטוניסט המתמיד חיים רמון צילום: מיכל פתאלאין כאן שום דבר חדש, יש כאן בעיקר מאובנים נושנים של המרכז הפוליטי משנות ה- 90, אסופה ממפלגת העבודה ושינוי שמתגעגעים לפוליטיקה, מאסו בשלטון נתניהו ורק חיכו לרגע בו יוכלו לבצבץ שוב לספירה הפוליטית אליה כמהה נפשם. אין חדש גם בתוכניתם להצלת ירושלים שדומה לתוכנית של עומר בר לב שלמעשה אומצה בחלקה בתוכנית ההיפרדות של הרצוג, כמו גם לפתרון שמציע איש הימין-מרכז יועז הנדל ושאפילו נוסתה ע"י נתניהו בחלק שבין ג'בל מוכבר לארמון הנציב באוקטובר 2015 ונגנזה אחרי קריאות "נתניהו מחלק את ירושלים" ודיון שלם על זה בקבינט.

ייתכן שזה ניסיון לעשות תרגיל שיוכיח שאת זה נתניהו לא יכול לבצע כי הוא מסונדל מימין, ומבחינת תפיסתית יש לזה סיכוי להצליח, אבל בטח לא אם זה רק רמון וחבורתו. למרבה הפלא המגמה של פתרונות מרכז רווחת ובדיוק על המשבצת הזו גם הרצוג ולפיד כבר הציבו את עצמם, לפיד כבר מזמן והרצוג זה מקרוב. אלא שריבוי המשתתפים יכול לפגוע בהצלחת המטרה והשאלה הנשאלת היא אם המטרה פרסונלית ואז כל ראש חץ יפעל בנפרד ותוצאות הבחירות הבאות לא יאפשרו לאף אחד מהם להרכיב ממשלה, או האם המטרה היא להוביל את ישראל לעבר מהלך חד צדדי וזה דורש איחוד של אותו מרכז פוליטי כדי לקדם את המדיניות בשמה הם קוראים. עם כמויות האגו המדוברות יש להניח שבסופו של דבר כלום לא ממש יצא מזה.

מה שברור הוא שיש שינוי מהותי בפוליטיקה הישראלית ואין יותר התפלגות גושית של שמאל-ימין מדיני. השמאל הלך והצטמצם עד שבשבע השנים האחרונות הפך לנחלת מרצ (לפעמים), חד"ש והמפלגות הערביות. הרצוג יכול להתרפק על רבין ובן גוריון ולהאמין שגם הם היו מוצאים את ההיפרדות שלו פרגמטית אבל מי שרואה במחנ"צ עדיין סוג של שמאל-מרכז צריך להתפכח. הבחירה של מפלגת העבודה בתוכנית ההיפרדות לא פוגעת בה משמאל כיון שאלה ממילא אינם בוחריה ומקהלת הביקורת משמאל תיצור בדיוק את הגושפנקא שהפתרונות הללו אינם פתרונות שמאל ואי לכך הם "כשרים". 

 עברו לתצוגת גלריהאין חדש גם בתוכניתם להצלת ירושלים שדומה לתוכנית של עומר בר לב שלמעשה אומצה בחלקה בתוכנית ההיפרדות של הרצוג, כמו גם לפתרון שמציע איש הימין-מרכז יועז הנדל צילום: מוטי מילרודמפלגת העבודה התנערה מכל מה שקשר אותה מדינית לשמאל עם בחירת השם המחנ"צ. כל טירון בשיווק יודע עד כמה חשוב השם חשוב למיתוג. המחנ"צ בידל אותם מהשמאל והכניס אותם לפחות נומינלית דרך הממברנה החד כיוונית שנתניהו הצליח לייצר בתוך החברה הישראלית המפרידה בין נאמן לשתול. הצורך לקרוץ למרכז התחדד, לדבר בשם פרגמטיזם ולשלוף תוכניות אד-הוק מתוך קבלת שיח האין פרטנר שיצר נתניהו עד למטמורפוזה המושלמת עם קבלת תוכנית ההיפרדות. ההתמרכזות הפכה למגפה וכדי להוכיח צצה לה פטריה חדשה "הארגון להצלת ירושלים היהודית".

הפוליטיקה הישראלית במאה ה-21 כבר מזמן אינה אידיאולוגית והשאלה היא בסך הכל מי ייתן את הפתרון הטוב ביותר על פי המגבלות הבאות: ישראל תחת קמפיין הפחדה בשבע שנות נתניהו שהביא לייאוש מפתרון שתי המדינות לשני עמים; כל דבר המריח כשמאל, זכויות אדם ושלום נתפס כמוקצה; מרבית הציבור מעוניין שישראל תהיה מדינה יהודית; מרבית הציבור שונא ערבים. רמון הבין את זה ולכן הוא בדרך להציל את ירושלים. ממה? מערבים. זאת המציאות הפוליטית בישראל. המאבק אולי סיזיפי אבל הקול המתמעט של השמאל חשוב לפחות לפרוטוקול.