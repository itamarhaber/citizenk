---
date: 2020-11-12 15:17:00+02:00
description: ???
source: https://www.haaretz.co.il/food/cookingwithkids/2020-11-12/ty-article/0000017f-f8eb-d47e-a37f-f9ff378b0000
tags: בישול
title: פשטידת פטריות אוורירית, קלה והכי טעימה שיש
---

איכשהו בין כל האפשרויות להכנת הפשטידות, פטריות זוכות בדרך כלל להיכנס לקיש. האמת היא שבצדק. זה טעים ופטריות הן קלילות ומתאימות לבצק. הנקודה היא שיש מעט מדי פשטידות פטריות ללא בצק וזה בדיוק מה שבאנו לתקן.

מה על הפרק? פשטידת פטריות רכה, אוורירית, מלאת טעם בלי מצע בצק וזה עובד מעולה. שימו לב שהפשטידה במתכון יחסית קטנה, היא מספיקה ל-6 מנות יפות ונועדה להיאכל באותו יום, אם כי היא עוברת בהצטיינות את מבחן החימום ביום שאחרי. אפשר גם להקפיא והיא תישמר בקלות חודשיים בלי שינוי בטעם כל עוד היא בכלי סגור.

 עברו לתצוגת גלריהפשטידת פטריות אוורירית וקלהצילום: קרן הבר**פשטידת פטריות (תבנית קפיצית 21)**

**מה?**

1 כרישה גדולה

1 בצל לבן גדול

1 חבילה (בערך 250 גרם) פטריות שמפיניון טריות

מעט שמן זית לטיגון

4 ביצים גודל L

200 מ"ל שמנת חמוצה

1 כדור (100 גרם אחרי סינון) מוצרלה

4 כפות קמח לבן מעורבבות עם חצי כפית אבקת אפייה (אפשר קמח תופח במקום)

מלח ופלפל שחור

**איך?**

 עברו לתצוגת גלריהפשטידת פטריות אוורירית וקלהצילום: קרן הברקוטמים את קצות הכרישה ומקלפים את השכבה העליונה, שוטפים, חוצים לשניים ופורסים לפרוסות. מכניסים לסיר עם מים מומלחים, מניחים על הכיריים ומביאים לרתיחה. מנמיכים את האש, מבשלים עוד כ-2-3 דקות, מסירים מהאש ומסננים.

על מחבת גדולה מחממים מעט שמן זית ומטגנים את הבצל עד להזהבה, מוסיפים את הכרישה המסוננת ואת הפטריות ומניחים לכל להיטגן כ-5 דקות. מתבלים במלח ופלפל שחור ומניחים להתקרר. אם נוצרו נוזלים יש לסנן.

בקערה גדולה מערבבים את הביצים, השמנת וכדור המוצרלה. מוסיפים את תערובת הבצל, הכרישה והפטריות וכאמור אם ניקוו נוזלים במחבת, מסננים קודם.

מערבבים היטב ומוסיפים את הקמח ואבקת האפייה, מלח (בערך כפית) ופלפל שחור (לפי הטעם). בוחשים היטב עד שנוצרת תערובת אחידה.

מחממים תנור ל-180 מעלות.

משמנים את התבנית ויוצקים את התערובת לתבנית. מכניסים למרכז התנור ל-45-50 דקות ובכל מקרה יש לבדוק מדי פעם – הפשטידה אמורה להתרומם מעט ולהשחים.

מחלצים מהתנור ומניחים להצטנן כ-5 דקות לפני שמוציאים ומגישים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)