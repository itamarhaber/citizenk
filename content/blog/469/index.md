---
date: 2018-05-10 15:12:00+03:00
description: ???
source: https://www.haaretz.co.il/blogs/karenhaber/2018-05-10/ty-article/0000017f-f8be-d318-afff-fbff30b60000
tags: דעות
title: מה מלחמה, מה?
---

מפלס החרדה הציבורי גבוה, התחושה של כמעט מלחמה, תקיפות, טילים, פתיחת מקלטים, [איומים משני הצדדים](/news/politics/2018-05-10/ty-article/0000017f-e390-d38f-a57f-e7d2bf290000) ועולם שעוקב בחשש – מלחמה? מסתבר שמה שנראה כמו ספה של מלחמה הוא בכלל ניסיון ישראלי לשמור על העימות מתוחם. במחוזותינו מסתובב דף המסרים הלאומי הוא שאף אחד לא רוצה מלחמה, השאלה היא אם זה גם מובן לאיראנים, כי בינינו אנחנו שולחים מסרים סותרים. אולי בעצם השאלה היא: אם זה נראה כמו התחלה של מלחמה ונשמע כמו התחלה של מלחמה, כמה עיוורים אנחנו צריכים להיות כדי להאמין שזה לא באמת התחלה של מלחמה? 

את המשבר הנוכחי ניתן היה לטפל במישור הדיפלומטי מדיני לולא מדיניות החוץ הישראלית היתה לשרוף גשרים עם אירופה. אבל ישראל מוצאת את עצמה בלא ערוצים דיפלומטיים ברי קיימא, ארה"ב לא תיגרר למלחמה באזור בגלל ידידות עמוקה, רוסיה מתישהו תיקח צד וזה לא בהכרח של ישראל ובמפתיע המשאבים שהושקעו במדינות אפריקה לא מתורגמים להשפעה בינלאומית נוסח מדינות אירופה. לכן, אין לישראל יסודות להישען עליהם שיגררו פתרון מדיני באזור בכלל ומול ההתבססות האיראנית בפרט. מכאן שהדרך היחידה להתמודד מול איראן היא "במניעת מלחמה". 

 עברו לתצוגת גלריהשר הביטחון אביגדור ליברמן בכנס הרצליה, היום. תבינו, פני ישראל לשלום - אלה האיראנים התוקפניםצילום: תומר אפלבאוםמניעת המלחמה אולי נראית כמו מבצע "נתקוף עד שלא תהיה לכם ברירה אלא להחזיר במלחמה", אבל לפי "מומחים" זו כנראה הסתכלות מנקודת מבט של של חמוצים בלבד. תקשיבו לשוכני האולפנים הממוזגים, המומחים, הפרשנים, הפוליטיקאים, אנשי הביטחון ועוברי אורח אקראיים שממש מתאמצים להסביר ולהרגיע שלאף אחד אין אינטרס במלחמה, בטח עכשיו. תקשיבו להם, אין אינטרס במלחמה, כלומר לפחות לא מלחמה-מלחמה, כזו של ארונות מוצאים מבטני מטוסים צבאיים בשורה ארוכה, במקסימום שורונת קטנטונת, כזו של מבצעון. אם לא מבצעון, אז פעולות יזומות לשחרור קיטור, אבל בטח לא מלחמה של ממש, כבר מתחיל להיות חם מדי ולמי יש כוח? 

מה שנראה כמו מתקפות ישראליות שנועדו לעצבן מספיק כדי שסופסוף ישתחרר השד האיראני ואיראן תתגלה במלוא תוקפנותה, אינו אלא שמירה על האינטרסים הישראלים. תבינו פני ישראל לשלום, אלה האיראנים התוקפנים. ועד שהאיראנים לא יבינו את זה, ישראל תמשיך לתקוף ועם כל הכבוד, כדאי שהאיראנים יפנימו, אחרת לא תהיה לישראל ברירה ואם יש משהו שישראל ממש טובה בו זה מלחמות אין ברירה. אבל לכו תסבירו את זה לאיראנים שרק מבינים כוח, מזל שבכוח ישראל חזקה. 

 עברו לתצוגת גלריהחוף הים בתל אביב בשבוע שעבר. כבר מתחיל להיות חם מדי למלחמה ולמי יש כוח? צילום: מוטי מילרודישראל לא רוצה מלחמה, כלומר נכון, ישראל תוקפת ונכון, נפתחו מקלטים בצפון, אולי גם החלה היערכויות, ונכון, אפילו עבר חוק חדש שמסמיך רק את ראש הממשלה ושר הביטחון לפתוח במלחמה, אבל הכל בסדר כי ישראל לא רוצה מלחמה. מה עוד אפשר לעשות כדי להבהיר שלא ישראל הבעיה? 

ממש ברגעים אלה עיני העולם נשואות אלינו בצפייה למניעת הסלמה. מצחיק שהם לא מבינים שאת השלב הזה עברנו מזמן, אנחנו כבר עסוקים בלמנוע מלחמה, או לפחות מלחמת ברירה, כי הכי טוב זו מלחמת אין ברירה, זוכרים? 

חנוך לוין כתב פעם "מלחמה פורצת לפעמים, לא? אצלנו זה הרי הולך יחד עם עונות השנה: חורף, אביב, קיץ, מלחמה." מאז השתנו פה הדברים, ויתרנו על עונות מעבר יש תקופת אין אינטרס במלחמה ומלחמה. שתיים, זה יותר קל ככה.