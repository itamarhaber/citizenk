---
date: 2017-11-01 09:26:00+02:00
description: ???
source: https://www.haaretz.co.il/blogs/karenhaber/2017-11-01/ty-article/0000017f-f8aa-d318-afff-fbebf2620000
tags: דעות
title: ערבי טוב, ערבי ציוני
---

סוגיית האוכלוסייה המקומית בארץ ישראל הטרידה את מנהיגי הציונות ואחריהם גם את מייסדי המדינה ומכל הסיבות הברורות. הם היו שם, גבוה בין הבעיות שעמדו בפני התנועה הציונית ומדינת ישראל. בין השורות, ופעמים גם מפורשות, בא לידי ביטוי הרצון הילדותי, או משאלת הלב, שהם "ייעלמו" מרצון, אלא שאין זו נטייה אנושית מובהקת. האוכלוסייה הפלסטינית, גם בתוך מדינת ישראל וגם בשטחים הכבושים, לא נעלמה, ולא תעלם, מרצון, או בכסף, מתוך ייאוש או על ידי הכנעה. שאיפות לאומיות לא נעלמות, לא בזכות כובש נאור ולא בזכות כובש מדכא. 

ההבנה שמשאלת הלב הזו לא תתקיים, לא העלימה את הרצון אך חייבה התייחסות. כשבשנת 1902 פרסם [הרצל](http://172.21.1.80:8080/preview/whtz/2.385/2.442/1.4457424) את ספרו "[אלטנוילנד](https://he.wikipedia.org/wiki/%D7%90%D7%9C%D7%98%D7%A0%D7%95%D7%99%D7%9C%D7%A0%D7%93)" תיאר את המדינה היהודית שבדמיונו, בעתיד של שנת 1923, כמדינה ליברלית ובורגנית בעלת ערכים ליברלים-הומניסטים. בדמיונו ראה מדינה מפותחת, שנמצאת בקדמת הטכנולוגיה והתרבות, שהסובלנות נר לרגליה והשוויון בה הוא מודוס אופרנדי. 

אי אפשר להתחמק מהעובדה שהרצל, בראייתו התועלתנית והאירופו-צנטרית, בסך הכל דייק את הפטרונות הקולוניאליסטית בהנחה שתושבי המקום יקפצו על עגלת המדינה היהודית ואף יהיו אסירי תודה. מאז עידן הרצל הרבה מים עברו בירדן, אך הסכסוך ומעמד האוכלוסייה הפלסטינית הם חלק מסדר יומה של הציונות המדינה והדעות חלוקות. עם זאת ובהכללה, אם יש משהו משותף במנעד הדעות בנושא, גם בזרם הרביזיוניסטי, הוא החובה של מדינה מתוקנת להתייחס לאזרח הלא יהודי כאזרח שווה, כאדם. 

 עברו לתצוגת גלריהמהומות ביפו. שאיפות לאומיות לא נעלמות, לא בזכות כובש נאור ולא בזכות כובש מדכאצילום: דודו בכרזו גם ההנחה הרווחת בציבור בהתייחס לאזרחיה הלא יהודים של מדינת ישראל היינו בתוך הקו הירוק, כי אי אפשר להתכחש לעובדה שהפלסטינים בשטחים הכבושים משוללי זכויות האדם. באוטופיית הדו קיום שלנו, הערבים אזרחי מדינת ישראל אמורים להיות שותפים בבניית הארץ, דוברי עברית ואזרחים גאים. אפשר היה באמת ובתמים להאמין בזה, בעיקר אם לא קוראים טוקבקים, אלא שאז מגיע זוהיר בהלול. 

עקרונית, אם יש מישהו שיכול להיות הפרזנטור, "פני הדו קיום הישראלי" זה זוהיר בהלול. ערבי ישראלי מחיפה, שגדל בעכו, בעברו היה עיתונאי ושדרן ספורט, מכהן היום כחבר כנסת מטעם המחנה הציוני, דובר עברית רהוטה, גאה בישראליותו ואוהב המדינה. על הנייר דוגמא ומופת לכל מה שיש לשער שרוב הציבור היהודי רוצה לראות באזרחים הלא יהודיים שחיים כאן, אבל רק על הנייר. מה עשה בהלול שהחריג אותו מהמחנה? בסך הכל הוכיח שהוא אדם ולכן הוא מורכב יותר מהפלקט המנצנץ שכולנו רוצים לראות. 

אדם אינו נמדד רק בקיומו הפיזי, הוא ישות מורכבת שהיא גם סך התנהגותו, ערכיו, אמונותיו והשתייכויותיו. זוהיר בהלול הוא כל זה, אבל הוא גם פלסטיני, זה חלק ממכלול ההשתייכות שלו וזה אמור להיות לגיטימי, בדיוק כמו שלהיות יהודי ציוני לא הופך אותך אם אתה אזרח רוסיה, ארה"ב, צרפת או בריטניה. אין ולא צריכה להיות כל בעיה עם העובדה שבהלול, כאזרח ישראלי, מזדהה עם כמיהת בני עמו לארץ עצמאית משל עצמם, אנחנו צריכים להיות הראשונים להבין את זה. לא היה דבר קיצוני בדבריו של [בהלול](https://www.facebook.com/MKZohirBhlol/) על הצהרת בלפור, רק שיקוף של מציאות מורכבת. 

 עברו לתצוגת גלריהאבי גבאי- דוגמנה החדש של הציונות צילום: אוליבייה פיטוסיהעובדה שבתוך הציבור הישראלי חלוקות הדעות ביחס לשטחים או לגבי צביונה של המדינה לא שוללת מאף אחד, יהודי או לא, את המכנה המשותף של כולם – הישראליות. יצירת השוויון והזהות המוחלטת בין ישראלי לציוני ומכאן שבהכרח גם יהודי, יוצרת אי שוויון תודעתי. אי שוויון שנכנס לתוך מערך האמונות והנורמות. אבל למרות שמשכיחים מאתנו שמותר להיות ישראלי ולא להיות ציוני, זו המשמעות של מדינת כל אזרחיה. אם לא אנחנו, הרי שאנחנו מוותרים על הרעיון הדמוקרטי ו"כל אזרחיה" ובהתאמה גם שומטים מבטלים את זכותם להגדרתם כציונים של יהודים אזרחי מדינות זרות. 

ישראליות היא מושג מורכב שמכיל מגוון זהויות, ביניהן ציונית, פלסטינית, יהודית ולא יהודית, אבל מהותה אהבת המדינה, הכרה בהיותה הבית הלאומי של העם היהודי ומדינת כל אזרחיה. [המתקפה](/news/politi/2017-10-30/ty-article/0000017f-e7fb-d97e-a37f-f7ffc1c40000) על בהלול, כמו גם המתקפות המגוחכות על מידת הציונות [של מרצ](/news/politi/2017-10-27/ty-article/0000017f-dc50-d856-a37f-fdd00a4d0000), נובעת מאימוץ הנרטיב החדש של מי במחנה ומי לא, מבחן נאמנות חדש. מתוך הציונות נולדה הישראליות שאמורה להיות יפה, מורכבת ושוויונית יותר, אבל הישראליות, [שגבאי](/opinions/editorial-articles/2017-11-01/ty-article-opinion/.premium/0000017f-ea15-d4a6-af7f-fed7c3940000) דוגמנה החדש, לא מסתפקת בנאמנות למדינה, היא מחייבת נאמנות לרעיון הציוני, כי הישראלי החדש נראה ונשמע כמו דף מסרים לאומני וחד ממדי.