---
date: 2017-03-02 09:09:00+02:00
description: ???
source: https://www.haaretz.co.il/blogs/karenhaber/2017-03-02/ty-article/0000017f-f8e9-d887-a7ff-f8ed08680000
tags: דעות
title: כשנתניהו קודם לישראל
---

דו"ח מבקר המדינה על צוק איתן מציג מראה עגומה שכולה בעיה מנהיגותית קשה, תהליך קבלת החלטות לא מסודר, העדר מדיניות וחוסר אחריות. מהדו"ח, המתמקד בתקופה שעד לפרוץ המבצע, עולה בעיקר התחושה שאת צוק איתן ניתן היה למנוע. ראש הממשלה, שר הביטחון וגם שר החוץ דאז ליברמן, אילולא היה ממודר באותה תקופה, יכלו לפעול כדי למנוע מבצע בעזה, על כל הרוגיו ופצועיו ונזקיו ההיקפיים. הסיבה שהמבצע לא נמנע, המחיר היה גבוה ולא כל המטרות הושגו היא העדר מדיניות ברורה ומנהיגים ראויים וזה לא השתנה.

את המצב בעזה ראו ראש הממשלה ושר הביטחון ובמקום לטפל במצב, הם המשיכו לצפות בו כמו קהל סקרנים מול תאונה. אלא שהתאונה היא המובן מאליו וחוסר המעש לנוכח התאונה הוא החטא עצמו, על אחת כמה וכמה כשמדובר במנהיגי המדינה ומי שאמון על בטחונה. עובדתית ישראל לא טיפלה במצב בעזה בשום מישור למרות שהכתובת היתה על הקיר ומנהיגי ישראל אף עצרו לקרוא אותה. המשבר ההומניטרי בעזה ואיום המנהרות לא טופלו והם עדיין עומדים לפתחנו, כי שורש הבעיה – העדר מדיניות וחוסר מנהיגות לא טופלו בצוק איתן, אדרבא הם התעצמו מאז.

 עברו לתצוגת גלריהראש הממשלה לא רק שברח מאחריות, גם ניצל את המעמד לשלוח חיצים מורעלים אל מוסד מבקר המדינה, במסגרת מדיניות ערעור האמון בכל מה שאינו מעלה את נתניהו על ראש שמחתו ונאמנותוצילום: Dean Lewins/אי־פי התגובות לפרסום הדו"ח מעידות על הבעיות במלוא עוצמתן ובעיקר על האין המנהיגותי שהוא מנת חלקנו. מילא שמר ביטחון אינו מר ביטחון כלל וכלל, אבל חוסר היכולת לקחת אחריות ויתרה הניסיון להעמיד את דו"ח המבקר ככתב אישום נגד הצבא, שמעיד במקרה הטוב על בעיה בהבנת הנקרא ובמקרה הרע על פוליטיקה מפלגת ולעומתית שאינה מתמודדת עם ביקורת, הם הבעיה האמתית.

 עברו לתצוגת גלריהחיילי צה"ל בצוק איתן. אין מדיניות שמנסה לפתור את הכשלים שהביאו לצוק איתן, אין ניסיון לייצר מדיניות ברורה וחזון טוב יותר, יש רק ברברת והאדרה עצמיתצילום: אליהו הרשקוביץבין אם דו"ח מבקר המדינה מוצא חן או לא, המבקר מילא את תפקידו וראש הממשלה מעל בתפקידו ברגע שרמז שהדו"ח מגמתי, פוליטי ויוצא נגד חיילי צה"ל. בלקסיקון הישראלי העכשווי מי שיוצא נגד חיילי צה"ל הם ארגוני שמאל ועוזריהם, אלה כידוע בוגדים, השורה התחתונה הלא נכונה נקלטת היטב. בעוד שהשורה התחתונה האמתית היא שתגובת ראש הממשלה, ממש כמו תפקודו, לא לעניין. אייזנקוט הגיב כמתבקש שצה"ל יפיק לקחים ואינו חסין מביקורת, וראש הממשלה לא רק שברח מאחריות, גם ניצל את המעמד לשלוח חיצים מורעלים אל מוסד מבקר המדינה, במסגרת מדיניות ערעור האמון בכל מה שאינו מעלה את נתניהו על ראש שמחתו ונאמנותו.

המדיניות העקבית היחידה של ראש הממשלה היא הניסיון לייצר ראיה בינארית של המציאות, הכל נמדד דרך שני תווים, אין באמצע, או שאתה בעד או שאתה נגד. אין יותר ביקורת, זה מושג שלא קיים. ההתייחסות לביקורת כאל פגיעה במדינה היא מגמה מפחידה והיא טקטיקה קבועה של נתניהו. כל ביקורת עליו, עניינית ככל שתהא, נתפסת כפגיעה בנאמנות והנאמנות לנתניהו כזכור חשובה יותר מהנאמנות למדינה. המשוואה שמייצר נתניהו ברורה - אם זה פוגע בנתניהו, זה פוגע במדינה. אלא שבעוד את נתניהו לא יהיה מנוס מלהחליף מתישהו, ויפה שעה אחת קודם, את המדינה אי אפשר להחליף.

 עברו לתצוגת גלריההמשבר ההומניטרי בעזה ואיום המנהרות לא טופלו והם עדיין עומדים לפתחנו, כי שורש הבעיה – העדר מדיניות וחוסר מנהיגות לא טופלו בצוק איתן, אדרבא הם התעצמו מאזצילום: אי־פיזה לא עניין של שמאל ימין, זה גם לא נגד נתניהו. במבחן המציאות, כמו שנתניהו אוהב לומר, הוא נכשל. אין מיגור של החמאס, למרות השקט היחסי, יש איום מנהרות והוא איום טקטי ממשי, אין מדיניות שמנסה לפתור את הכשלים שהביאו לצוק איתן, אין ניסיון לייצר מדיניות ברורה וחזון טוב יותר, יש רק ברברת והאדרה עצמית. אם יש משהו שמראה הדו"ח זה שבראש הצוק האיתן עומד מלך עירום ובמקום להתלבש הוא ממשיך לרדוף את מי שחושף אותו במלוא מערומיו. 

 עברו לתצוגת גלריהיעלון מבקר פצוע מצוק איתן בבית החולים. ראש הממשלה ושר הביטחון יכלו לפעול כדי למנוע מבצע בעזה, על כל הרוגיו ופצועיו ונזקיו ההיקפייםצילום: אריאל חרמוני / משר