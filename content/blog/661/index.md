---
date: 2016-10-26 11:25:00+03:00
description: ???
source: https://www.haaretz.co.il/blogs/karenhaber/2016-10-26/ty-article/0000017f-f8ec-d044-adff-fbfd4c890000
tags: דעות
title: בערות ופטריוטיות - התשובה שמתעופפת ברוח
---

כשמאמצי יו"ר הקואליציה דוד ביטן לבחון שלילת אזרחות לחגי אלעד נתגלו להפתעתו מחוסרי בסיס, הוא מיד הפנה את מאמציו לעוד ניסיון נואל – הפעם הצעת החוק לאיסור נאומים באו"ם הקוראים להטלת סנקציות על ישראל. יש להניח שגם זה יתגלה להפתעתו כבלתי אפשרי, אבל לא זו הנקודה. מעבר להצעותיו המעידות על חוסר הבנה למושג דמוקרטיה, שתיקתו של ראש הממשלה ונבחרי ציבור אחרים בנושא היא לא פחות משערורייתית.

ניתן לפתור את זה בהנחה שלא צריך להגיב על כל שטות בטרם התגבשה. אלא שבקצב השטויות הנזרקות לחלל האוויר ולאור המסרים היוצאים מהממשלה, נוצרת אווירה ציבורית ברורה. ולראייה שתיקתה של מרבית האופוזיציה בחסות השבת והחג שאינה מסתירה את אוזלת היד, להפך. הצעותיו של ביטן, גם אם נשלפות ללא מחשבה, נתפסות על ידי אחוז נרחב בציבור כלגיטימיות ולמעשה זה מה שבעיני צריך להטריד. הקבלה של המחשבות האלה כנורמטיביות ומחד השתיקה של "האנשים הטובים".

 עברו לתצוגת גלריהכשמאמצי יו"ר הקואליציה דוד ביטן לבחון שלילת אזרחות לחגי אלעד נתגלו להפתעתו מחוסרי בסיס, הוא מיד הפנה את מאמציו לעוד ניסיון נואל – הפעם הצעת החוק לאיסור נאומים באו"ם הקוראים להטלת סנקציות על ישראלצילום: אמיל סלמןשלילת אזרחות אינה נבחנת מנקודת מבט רחבה ובהתאם למשמעויותיה אלא בהקשר ספציפי וכך נתפסת אצל חלקים בציבור כפעולה דמוקרטית ואפילו הכרחית, למען "יראו וייראו". כאשר הפגיעה בדמוקרטיה מתקבלת אצל חלק מהציבור כהכרחית, מה שצריך לדבר עליו הוא אופי רוח התקופה, הצייטגייסט. כי מה מאפשר לביטן ולחברי כנסת אחרים לשלוף כל רעיון אם לא ההנחה שדעת הציבור לא רק שסובלת את הרעיונות אלא אף מאמצת אותם.

הצייטגייסט אינה רק אוסף המילים והנורמות במרחב הציבורי, היא הלוך הרוח, הקונטקסט של פעולות ומחשבות כאחד. בהגדרה הישראלית המקובלת היום של ישראל כיהודית ודמוקרטית, הפכה עם השנים הדמוקרטיה לכלי בלבד, תוכנה הרעיוני הולך ודוהה ולתוך הוואקום הזה נכנסים מושגים מהתחום הפטריוטי והאמוני. כמו בכל משוואה, גם בחיים הפוליטיים, גריעה מצד אחד מחייבת הוספה לצד השני, אחרת המשוואה הופכת לאי-שוויון.

 עברו לתצוגת גלריההצעותיו של ביטן, גם אם נשלפות ללא מחשבה, נתפסות על ידי אחוז נרחב בציבור כלגיטימיות ולמעשה זה מה שבעיני צריך להטרידצילום: אוליבייה פיטוסיהעובדה ששלילת אזרחות, שנועדה הלכה למעשה לסתום פיות, נתפסת לגיטימית מעידה שלתודעה הדמוקרטית הרופפת קדמו תהליכי הכשרה. אמנם אסור לדבר על תהליכים (ע"ע האלוף גולן) ועם זאת, כדי ליצר דמוקרטיה חזקה, ערכים דמוקרטיים מהותיים חייבים להוות חלק חשוב במרחב הציבורי.

יש צורך בהבנה שדמוקרטיה איננה רק פרוצדורה או יכולת בציעות פוליטית, או הצדקה, אלא מורכבת גם מערכים מהותיים. המערכת שמושתתת על זה באופן מובהק היא מערכת המשפט ואותו צייטגייסט יכול להסביר גם את הירידה באמון בה. זה שמחליף ערכים דמוקרטיים בערכים פטריוטיים אך ממשיך לטעון לדמוקרטיה, בהבינו את הדמוקרטיה כאוסף פרוצדורות בנות עקיפה.

 עברו לתצוגת גלריהאזרחות היא גם פרוצדורה וגם ערך. אזרחות, במדינה דמוקרטית היא זכות יסוד. מעבר לתואר, משמעותה חברות מלאה בקהילה וגם מעין כתב אמנה בין הפרט למדינה המקנה הגנה על זכויותיוצילום: אייל טואגאזרחות היא גם פרוצדורה וגם ערך. אזרחות, במדינה דמוקרטית היא זכות יסוד. מעבר לתואר, משמעותה חברות מלאה בקהילה וגם מעין כתב אמנה בין הפרט למדינה המקנה הגנה על זכויותיו. ההגנה על האזרח מטרתה להעניק תנאים מקסימליים על מנת שיוכל לשגשג, מה שאמור להועיל לקהילה כמו גם למדינה. או כפי שכתב זאת מצוין השופט ברנדייס, בהתייחס לארה"ב: "התואר היחיד בדמוקרטיה שלנו שחשוב יותר מהתואר 'נשיא' הוא התואר אזרח'". שלילת אזרחות אינה פעילות לגיטימית, היא נושא כבד משקל ולכן מוטלת עלינו האזרחים, גם מתנגדי ארגוני זכויות האדם, החובה לא לאפשר לשום חבר כנסת לנופף בזה מעלינו.

במדינה המודרנית, בה האזרח אמור להיות מונהג על ידי היגיון ושכנוע ולא באמצעות הכוח המושת בידי המדינה, אזרחות אינה גרדום המונף מעל צווארו של האזרח, תהא דעתו אשר תהא. כוחה של הדמוקרטיה הוא הפלורליזם וחשיבות המיעוט לקיומו של הרוב אינה דבר של מה בכך.

האזרחות היא עוגן של האזרח, לכן האיום עליה חייב להתקבל בחוסר סובלנות או הבנה. זו חובתו המוסרית של כל אזרח. תפקיד האזרח אינו לשתוק, להפך, עליו לדרוש את הנורמות שמאות שנות דמוקרטיה הביאו למערב. אלה החיים עצמם ואיום על זה הוא האיום הקיומי. והעובדה היא שרובנו שותקים. השתיקה הזאת היא העדות להתנתקות האיטית של העוגנים מהבסיס הדמוקרטי עליו קמה מדינת ישראל.