---
date: 2021-06-30 11:01:00+03:00
description: ???
source: https://www.haaretz.co.il/food/cookingwithkids/2021-06-30/ty-article/0000017f-f8c7-d2d5-a9ff-f8cf53990000
tags: בישול
title: 'סטיקי עוגיות שוקולד-צ''יפס: דביקות ומשמחות'
---

מאז ומעולם [עוגיות cookie monster](/food/cookingwithkids/2016-03-07/ty-article/0000017f-f8e3-d318-afff-fbe3331d0000) היו עוגיות הבית של "קאסה-דה-הבר" וכידוע מתכון מנצח לא מחליפים, אלא אם כן, מחליטים להחליף, אז החלטתי. לטובת נשנוש בבגרות בביולוגיה של הבכור, עשיתי ומעשה וכולם התעוררו לריח של עוגיות. 

בניגוד לעוגיות הבית, שהן רכות ונימוחות, אלה דקות, קראנצ'יות ודביקות, כאלה שנראה שיחזיקו נפלא גם ל"קוקי-לידה" ביתית, אבל עוד לא ניסינו (אבל הקפאנו מחדש גלידת וניל ברינגים בגודל של העוגיות – זה טריק שעובד מצוין). במבחן הביקורת נשמעה התלהבות בלבד, אז התיישבתי לכתוב. 

**טיפים? יש:** 

להוציא את החמאה והביצים שעה לפני ההכנה כדי שיהיו בטמפרטורת החדר 

לחמם היטב את התנור, להכניס את התבנית למרכז התנור ולסובב תבנית באמצע זמן האפיה (אחרי 5 דקות) 

לשים לב לזמני האפייה – הן יעברו מהר מאוד משלב השחום בשוליים, לשחום לגמרי – הכל טעים, השאלה מה אתם אוהבים. 

לא לערבב יותר מדי – ברגע שהכל די הומוגני להפסיק 

ועוד דבר – למרות שנטיפי שוקולד (שוקולד צ'יפס) אסתטיים יותר, עדיף לקצוץ שוקולד מריר – לשיקולכם. 

העוגיות לא תופחות, הן מתפשטות לצדדים בעת האפיה, אז הקפידו על מרווחים של כ-2.5 ס"מ משולי נייר האפיה וכ-5 ס"מ בין כל עוגייה. 

 עברו לתצוגת גלריהסטיקי עוגיות שוקולד-צ'יפסצילום: קרין הבר**עוגיות שוקולד-צ'יפס דביקות (כ-32 עוגיות)** 

**מה?** 

200 גרם חמאה ללא-מלח רכה 

1 כוס (240 גרם) סוכר חום דחוס 

1/3 כוס (65 גרם) סוכר לבן 

2 ביצים (גודל L) 

כף תמצית וניל איכותית 

2 כוסות (280 גרם) קמח לבן רב-תכליתי 

1 כפית מלח שולחני דק 

1 כפית אבקת סודה לשתייה 

200 גרם שוקולד קצוץ (עדיף מריר מינימום 70%), או נטיפי שוקולד 

**איך?** 

מכניסים את החמאה ואת הסכור החום והלבן לקערת מיקסר ומפעילים במהירות בינונית עד לקבלת קרם הומוגני בצבע חום בהיר. 

בקערה נפרדת טורפים בעזרת מטרפה את הביצים והווניל לקבל מרקם אוורירי ומוקצף. מערבבים בעזרת לקקן את הביצים עם קרם החמאה והסוכר. 

בקערה נפרדת מערבבים את הקמח, המלח ואבקת הסודה לשתייה ומוסיפים בפעמיים לתערובת שבקערה – מערבבים עד שהכל כמעט נטמע, מוסיפים את השוקולד (אפשר לשמור כמה כדי לקשט מלמעלה), מערבבים וזהו. מכסים ומכניסים למקרר למינימום חצי שעה, אפשר גם ללילה. 

מחממים תנור ל-180 מעלות. 

מניחים נייר אפיה על תבנית ומוציאים את הבצק מהמקרר. מסדרים בערך כף של בצק לכל עוגייה ושומרים על רווחים – 2 מדפנות התבנית וכ-5 בין עוגייה לעוגייה. אפשר לקשט מעל עם נטיפי השוקולד ששמרתם. 

 עברו לתצוגת גלריהסטיקי עוגיות שוקולד-צ'יפסצילום: קרין הברמכניסים למרכז התנור לכ-10 דקות עד 13 – תלוי בטעם ובתנור – כדאי לסובב את התבנית באמצע האפייה. 

לחלץ לרשת, לקרר ובתאבון.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)