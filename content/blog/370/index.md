---
date: 2019-05-23 16:47:00+03:00
description: ???
source: https://www.haaretz.co.il/food/cookingwithkids/2019-05-23/ty-article-recipe/0000017f-f8ce-d460-afff-fbee4a6b0000
tags: בישול
title: 'קציצות עוף:  מתכון שעובר במשפחה כמה דורות אינו טועה'
---

אין מה לדבר, כנראה לכן אני כותבת, אבל המשפחה שלנו חובבת גנאלוגיה ואם לא דרך עבודות שורשים אז דרך מתכונים והלא מן הידועים שהמשפחה צועדת על קיבתה. לכן בכל פעם שמתכון משפחתי שכזה לא מתקבלת מידית על ידי הצאצאים אני נוקטת בשיטת ההתשה שהמוטו שלה פשוט: "הייאוש בעוכרינו, ההתמדה סוד כוחנו", ובמילים אחרות "הכיני להם שוב ושוב עד שבסוף יאהבו, או שפשוט יתרגלו". ומה אתם יודעים? זה לא בהכרח עובד.

בכל מקרה, את המתכון הזה לקציצות עוף קיבלתי מחמי, אמא שלו היתה מכינה אותן ואחריה חמי וחמותי היו מכינים אותן באופן קבוע. אודה ולא אבוש - יש לי בעיה עם חזה עוף שלא אני מכינה ונדמה לי שכבר אמרתי את זה מעל דפים אלה בעבר. חזה העוף, גם זה העשוי לשניצלים הנמכר במחוזותינו, מכיל יותר מדי חלקים שאני לא רוצה לאכול. כן, גם אלה הנקיים ביותר. זו אולי איסטניסטיות, זו אולי שריטה בלעדית שלי, אבל ככה זה. מן הסתם זה מחריף כשזה מגיע לחזה עוף טחון, שם אין בכלל בקרה לגבי מה נטחן.

זו הסיבה שוויתרתי מראש על המתכון וזה עבד עד שיום אחד, ממש כרעם ביום בהיר (תוספת שלי להעצמת הדרמה) הבנתי שיש לי מטחנת בשר בבית ואפשר להשתמש בה. טוב, תשמעו, זה הפך את עולמי (ממשיכה בקו הזה של הדרמה) ובעיקר החזיר לשולחן את קציצות העוף של סבתא של בן זוגי, או בקיצור – קציצות אניו. מה אני אגיד לכם? חבל שלא חשבתי על זה קודם כי זה ממש, אבל ממש טעים ואני אפילו לא צריכה לשכנע את הצאצאים, הריח כבר עושה להם את זה ממילא.

**קציצות אניו**
---------------

 עברו לתצוגת גלריהצילום: קרן הבר