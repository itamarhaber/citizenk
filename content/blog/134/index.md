---
date: 2021-04-14 15:49:00+03:00
description: ???
source: https://www.haaretz.co.il/food/cookingwithkids/2021-04-14/ty-article/0000017f-f8a4-d460-afff-fbe6878f0000
tags: בישול
title: מרינדה מעולה שמשדרגת כל צלייה בחמש דקות עבודה ומטה
---

אוהבי בשר נוטים לגחך למשמע המילה מרינדה, או משרה בעברית, בתואנה שבשר טוב לא צריך כלום חוץ מ...ובכן, אולי קצת שמן זית, פלפל שחור ומלח. אבל בסופו של דבר היא דרך מצוינת לצלות אוכל בטעמים. המרינדות שאספתי לטור הפעם הן פשוטות, אהובות על כולם בדרך כלל ומוסיפות המון טעם לצלייה, גם של ירקות.

**כמה מילים לפני:**

בחרתי בכוונה מרינדות שמתאימות לכל סוגי הבשר וגם לירקות על הגריל.

כל הכמויות מספיקות לקילו של בשר או ירקות.

את מרינדת החרדל והטריאקי אפשר גם להכין כתוספת לצד הבשר, העוף, הירקות.

כל המרינדות עשויות ממצרכים שבדרך כלל יש בבית ולא צריך לחפש אותם במיוחד.

כל המרינדות הן גג 5 דקות עבודה ואפשר להכין אותן 48 שעות לפני, כך שזה לגמרי מקל על העבודה.

כדאי להשרות לפחות לילה לפני במקרר בכלי מכוסה לספיגת טעמים מלאה.

חשוב לזכור להוציא את הבשר / עוף/ ירקות המושרים במקרר לפחות שעה לפני העלייה לאש.

**התחלנו:**

 עברו לתצוגת גלריההכנת מרינדת חרדלצילום: קרן הבר**מרינדת חרדל**

מרינדה קלה ונפלאה שגם אפשר להגיש בצד ולא להשרות בה, במפתיע גם ילדים שלא אוהבים חרדל מחבבים מאוד את המרינדה הזו.

**מה?**

1/2 כוס מיונז

1/3 כוס חומץ בן יין אדום

2 כפות סוכר לבן

1/4 כוס חרדל

2 כפיות מלח

 עברו לתצוגת גלריהצילום: קרן הבר**איך?**

מערבבים את כל המצרכים יחד היטב עד שהמרינדה הומוגנית.

 עברו לתצוגת גלריהמרינדת גריל ים תיכוניתצילום: קרן הבר**מרינדת גריל ים תיכונית**

מרינדה על טהרת חומרי הגלם המקומיים, הדבש שבתוכה יקרמל מעט את הבשר / העוף או הירקות והתיבול? מושלם – לא פחות.

**מה?**

1/4 כוס שמן זית

1/3 כוס מיץ לימון

6 שיני שום מעוכות

2 כפות דבש

2 כפיות פפריקה

1 כפית כמון

1 כפית מלח

1/2 כפית פלפל שחור טחון

אפשר להוסיף: 1/2 כפית קינמון, 1/2 כפית כורכום, 1/2 כפית ראס אל-חנות, 1/2 כפות אורגנו מיובש, פלפל אדום חריף פרוס לפרוסות

 עברו לתצוגת גלריהלמרנידת גריל ים תיכוניתצילום: קרן הבר**איך?**

מערבבים את כל המצרכים יחד, נוח לשקשק אותם בצנצנת בעלת מכסה או שייקר רטבים. את השום ואם רוצים פלפל חריף לא לקצוץ. את השום אני מקלפת ונותנת להם מחיצה קלה על החלק הרחב של הלהב ואת הפלפל די לפרוס דק – כל מה שאנחנו רוצים זה את הטעמים שלהם.

עדיף להשרות ללילה, אבל זו מרינדה סלחנית, גם בבוקר אפשר להכין אותה אם יש יותר משלוש שעות השריה.

 עברו לתצוגת גלריהמרינדת גריל טעימהצילום: קרן הבר**מרינדת גריל טעימה**

המרינדה הזו התחילה מרשימת איסורים של הילדים שהביאה אותי לצמצם למינימום את נותני הטעם ועדיין להגיע לתוצאות מצוינות. במרינדה יש סוכר חום וחומץ תפוחים שיהיו אחראיים לקרמול שכולו טעם וקראנץ'.

**מה?**

1/4 כוס שמן זית

2 כפות סוכר חום

2 כפות חומץ תפוחים מסונן

4 כפות רוטב סויה

5-6 שיני שום מעוכות

2 כפיות מלח דק

2 כפיות פפריקה

1 כפית כמון

1/2 כפית פלפל שחור טחון

 עברו לתצוגת גלריהלמרינדת גריל טעימהצילום: קרן הבר**איך?**

נו, כבר הבנתם את הסיפור – מערבבים היטב או משקשקים והופה – מרינדה. גם עם המרינדה הזו מומלץ להשרות לילה לפני, לכסות ולהכניס למקרר, אבל אפשר גם להשרות רק בבוקר אם שכחתם.

 עברו לתצוגת גלריהמרינדת טריאקי ביתיצילום: shutterstock**מרינדת טריאקי ביתי**

הטעם האסייתי של המרינדה הזו בשילוב מתיקות מעודנת הופכת אותה לאחת המרינדות הפופולריות ובצדק.

**מה?**

3/4 כוס (180 מ"ל) רוטב סויה

1/4 כוס מים

2 כפות סוכר חום

4-5 שיני שום

2 גבעולי בצל ירוק

ג'ינג'ר טרי בערך 3 ס"מ

**איך?**

מכניסים לשייקר רטבים או צנצנת עם מכסה (הכי נוח לשקשק) את הסויה, המים והסוכר ומשקשקשים היטב עד שהכל נמס, אפשר גם לערבב אבל זה פחות יעיל.

מקפלים את שיני השום ונותנים להם מכה-שתיים עם החלק הרחב של להב הסכין, או עם אגרוף כף היד. את הג'ינגר מקלפים ופורסים ואת הבצל הירוק שוטפים וחותכים לרצועות – אנחנו רק רוצים את הטעמים שלהם לכן המראה אינו חשוב, העיקר לא לקצוץ רק לאפשר פתיחת טעמים. מערבבים הכל יחד.

מומלץ להשרות את הבשר לילה שלם, אבל גם כ-6 שעות יספיקו.

**לרוטב:** אם רוצים רוטב טריאקי ולא מרינדה, פשוט מצמצמים – שמים את כל החומרים בסיר קטן, מביאים לרתיחה ותוך כדי ערבוב מדי פעם מצמצמים עד לרמת הצמיגות שרוצים ומצננים. אם רוצים רוטב סמיך יותר, אפשר להוסיף בסוף הצמצום 1-2 כפיות קורנפלור (תתחילו עם אחת) ולערבב היטב.

לחצו על הפעמון לעדכונים בנושא:
------------------------------

* [יום העצמאות](/ty-tag/independence-0000017f-da56-d718-a5ff-fad6d02e0000)
* [מתכונים](/ty-tag/recipes-0000017f-da28-dea8-a77f-de6a4ba50000)