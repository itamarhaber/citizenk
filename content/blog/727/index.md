---
date: 2016-03-22 13:29:00+02:00
description: ???
source: https://www.haaretz.co.il/blogs/karenhaber/2016-03-22/ty-article/0000017f-f8a6-d460-afff-fbe62a790000
tags: דעות
title: ישראל בורחת מבשורה
---

בספרו של גרוסמן "אישה בורחת מבשורה", הגיבורה עוזבת את ביתה כדי שהבשורה (ידיעה על בנה שגויס למבצע צבאי) לא תתפוס אותה. מבחינתה, אם לא תהיה בבית, הבשורה לא תגיע אליה וכל עוד הבשורה לא מגיעה אליה, היא יכולה לא לדעת. בלב מציאות אלימה היא יוצאת למסע אסקפיזם, שאין בו לשנות את המציאות, זו בריחה מודעת ורצונית. והבשורה? מלווה אותה כצל. כי אין בריחה מהבשורה, היא קיימת גם אם אינה נשמעת, כי הבשורה אינה בהגייתה, אלא בהיותה.

במידה רבה זה מצבה המנטלי של ישראל בקדנציה הרצופה השלישית של נתניהו. מכבסת המילים הציבורית בה "חוק נגד עמותות השמאל" הוא "חוק השקיפות" ו"חוק הכנסת היהודית" הוא "חוק ההדחה", בעוד טכניקת השכנוע העצמי העולה כפורחת עם "אין כיבוש" ו"אין פלסטינים" ו"אנחנו הדמוקרטיה היחידה במזרח התיכון" ו"צה"ל הוא הצבא הכי מוסרי" לא יכולות לשנות מציאות. יצירת מציאות אלטרנטיבית מעולם לא הצליחה לפתור את הגורמים לבעיות, היא בריחה מהן, הדחקה, ואינה מונעת את הרגע בו יידרש פיתרון, עת תתנגש המציאות האמיתית עם המציאות המדומיינת .

 עברו לתצוגת גלריהבניכוי ערבים (לא למענם הוקמה המדינה היהודית), בניכוי השיסוי החברתי שמאיים לקרוע את החברה בישראל, בניכוי כל זה ועוד, כשאתם בבית שלכם אז אתם יכולים להודות ביניכם לבין עצמכם שבעצם די בסדר פה צילום: מוטי מילרודבשישי האחרון (18.3.2016) בערוץ השני הוקלט ראש הממשלה בתוכנית סיכום לציון שנה לבחירות. סיכומו של ראש הממשלה: "מתוך 200 מדינות בעולם, ישראל מדורגת במקום ה-11, אז היעד שלי בשנים הקרובות הוא להביא אותנו לעשיריה הפותחת". זה לא מקרי שראש הממשלה התייחס לזה כי הוא משווק מוצר שהאסטרטגיה מאחוריו מעט מסורבלת אבל עיקרה "נכון, יש גל טרור, וכל הסיפור הזה עם הפלסטינים, אבל בסך הכל טוב לישראלי היהודי הממוצע שגר בין חיפה אפילו עד באר שבע. כן יוקר מחיה, כן, ביטחון אישי, אבל תכל'ס בהשוואה לכל מקום אחר טוב לכם". ויפה שהוא בונה על עוד שנים, הוא כנראה יודע שטקטיקת ההפחדה והשכנוע העצמי עובדת.

בניכוי מה שנעשה בשטחים, בניכוי החקיקה המגמתית [כשהשבוע הזה מתחיל עם הצעת חוק שתידון בועדת השרים להחזרת עונש המוות, שמעולם לא בוטל בחוק, שתפורה בדיוק למידת הפלסטינים אבל לא למידת מדינה דמוקרטית], בניכוי גל הפיגועים (היומיומי אבל עם הנצח לא מפחד מדרך ארוכה), בניכוי ערבים (לא למענם הוקמה המדינה היהודית), בניכוי חרדים (תלוי מה סופרים), בניכוי השיסוי החברתי שמאיים לקרוע את החברה בישראל, בניכוי כל זה ועוד, כשאתם בבית שלכם אז אתם יכולים להודות ביניכם לבין עצמכם שבעצם די בסדר פה. אבל ה"בסדר" הזה של כל אחד מאיתנו לא נמדד בגלל יכולתה המופלאה של ממשלה כזו או אחרת הוא בעיקר פרי של פרמטרים אישיים ובתוכם תחושת השייכות – משפחה, חברים, שפה, תרבות, קהילה, מדינה. ובתוך כל הפרמטרים האלה מול האפשרויות הגלומות במקום אחר, כנראה שבכל זאת במצטבר כאן יותר טוב לנו.

 עברו לתצוגת גלריהטכניקת השכנוע העצמי עם "אין כיבוש" ו"אין פלסטינים" ו"אנחנו הדמוקרטיה היחידה במזרח התיכון" ו"צה"ל הוא הצבא הכי מוסרי"צילום: אמיל סלמןאלא שזה מילכוד שלא יוכל להחזיק מעמק לאורך זמן. כי מדד האושר האישי אינו מנותק מהמימד הלאומי, אלה אינם קווים מקבילים. הטרור והכיבוש, נרצה או לא נרצה, יוצרים שבר חברתי. התחקיר של חדשות ערוץ 2 על שוברים שתיקה בחמישי בערב הוא דוגמא מעולה. למעשה כל מה שפורסם, אם נקצר, זה שארגון שוברים שתיקה שואלים שאלות שנדמה שאין להן קשר לסוגיות הכיבוש וזכויות אדם ולכן בעזרת מוזיקה מאיימת ואימאג'ים מגמתיים נשאלה שאלה, פילוסופית במהותה, שלא נענתה – האם מידע מסווג שנמצא בידי שוברים שתיקה עשוי, במכוון או שלא, ליפול לידיים הלא נכונות? תשובה לא קיבלנו ועל סמך תהיה זו הודיע ראש הממשלה כי הורה על פתיחת חקירה וכל הארץ רעשה, "יאללה עליהום!".

למעשה אין כאן אפילו ידיעה חדשותית מעניינת, שוברים שתיקה אוספים עדויות מחיילים, מידע מסווג הוא החומר איתו הם עובדים יומיום. אותם אויבים עלומים בידיהם החומר יכול לפול האם זו הצנזורה מולה פועלים אנשי שוברים שתיקה? שוברים שתיקה בוחנים עדויות שנים בישראל ופתאום מתעורר חשד שהם למעשה מרגלים? והאם ביטחון שדה הוא מה שהנחה א פרסום התחקיר בפריים-טיים במקום ללכת למשטרה? אין כאן סיפור אמיתי, יש כאן אוירה. והאוירה הזאת מנסה לספר שהאויב הוא לא רק חיצוני, הוא גם מתהלך בינינו.

 עברו לתצוגת גלריהמדד האושר האישי אינו מנותק מהמימד הלאומי, אלה אינם קווים מקבילים. הטרור והכיבוש, נרצה או לא נרצה, יוצרים שבר חברתיצילום: אוליבייה פיטוסיבאוירה הציבורית יש כאן מספיק כדי לתייג את שוברים שתיקה כ"בוגדים" על ידי פוליטיקאים ולאפשר להוציא קיטור על הגוף הלא נכון. זו המציאות החברתית והלאומית שלנו ומצער שזה נשמע קצת איך נאמר - פשיסטי. אלא שגם במציאות "אוטופית", בה יוצאו ארגוני זכויות האדם מחוץ לחוק ויושת עונש מוות על מחבלים, ויחקק חוק הלאום ומרצ תהיה הכי שמאל בכנסת עם 3 מנדטים וכולנו נשמור את השבת, וכולנו נאמין שאין כיבוש, ולא תהיה ביקורת על הממשלה, גם אז הבעיות יישארו. כי גם אם הפלסטינים הם המצאה ואין לאום כזה וגם אם הארץ ניתנה לנו, כל אלה רק מילים ובמציאות, ממנה ישראל בורחת, יש ערבים בישראל, יש פלסטינים בשטחים שמחוזקים על ידי ישראל ולא מוחלת עליהם ריבונות ישראלית ועם כל אלה, ישראל, במוקדם או במאוחר, תאלץ להתמודד.

בתקופה בה לחם מהאופוזיציה ידע הימין להבטיח הרים וגבעות, אולם בשבע שנות שלטון רצופות לא הניח על השולחן שום פתרון או יוזמה, אלא אם כן "לנצח נאכל חרב" נשמע כמו תוכנית מדינית בעלת חזון ויעדים ברורים. במציאות הבועתית של נתניהו, נמכר לנו אושר, אבל "האושר" הזה לא הודף לא את הפגיעה בדמוקרטיה, לא את הסכינים, לא את הכיבוש, לא את יוקר המחיה, האושר הזה הוא משענת קנה רצוץ. נתניהו מוכר לנו ריאליטי, זה מביא יותר רייטינג מאשר הדבר העלוב הזה המכונה מציאות.