---
date: 2017-05-21 10:40:00+03:00
description: ???
source: https://www.haaretz.co.il/blogs/karenhaber/2017-05-21/ty-article/0000017f-f8bb-d2d5-a9ff-f8bf73710000
tags: דעות
title: לגדל אחים טובים – כללי הבסיס
---

אחרי פרסום [הטור האחרון שעסק באחים](/blogs/karenhaber/2017-05-17/ty-article/0000017f-f8ab-ddde-abff-fcefe00a0000), הבנתי שיש ציפייה שאכנס לפרטים. אקדים ואומר שבעיניי אין באמת דרך אחת, זה תלוי בהורה, בילדים, בדינמיקה בבית ובעולם הערכים של כל משפחה. תפקיד ההורה ביצירת אחווה איתנה וטובה הוא נדבך ראשוני וחשוב, כי כמו עוד הרבה סיטואציות ראשוניות, התיווך נעשה בעזרת ההורה. כלומר הטון של החוויה הראשונית של האחים וגם ההמשך שלה, מצוי בידיי ההורים. 

ההסתגלות הראשונית של אחים זה לזה היא כולה בתוך סביבה שבאופן יחסי להורה יש עליה שליטה. לאינטראקציה הראשונית לרוב אנחנו נותנים הרבה תשומת לב ומנסים לתווך אותה בעיקר לצד הגדול יותר, זה ההמשך שאנחנו נוטים להזניח. אלא שכדי ליצור את הבסיס לאחווה אנחנו צריכים להיות עם היד על הדופק. 

**אחווה, ולא רק חינוך, מתחילה מהבית** 

זה מתחיל באווירה בבית, אווירה של שיתוף והקשבה בבית עוברת גם לילדים. הורים הם יוצקי התבנית של ילדם, זה נכון לנימוסים, כישורים חברתיים וערכים וזה בוודאי תופס בכל הנוגע לקשרים בין בני המשפחה בכלל, ובין אחים בפרט. מי שיוצק את התוכן לתוך המשפחה, בוודאי בשנים הראשונות, הם ההורים. אחר כך יהיו גורמים נוספים כמו המשפחה המורחבת, חברים, מערכת החינוך, סרטים ותוכניות טלוויזיה. אבל גם הפרשנות של השפעה זו תסונן על ידי התפיסות של מהות המשפחה כפי שהן הוטבעו בילד. 

 עברו לתצוגת גלריהילד לא צריך שירביצו לו כדי להרביץ, הוא רק צריך שלא יתנו לו כלים להתמודד עם כעס, משם הוא ימשיך לבדזה אומר שהאופן בו שהורים יתייחסו למשפחה, יתבטא בילדים. יחס של כבוד וערך ממשי לכל בן משפחה ואווירה של שיתוף וסובלנות הם הכלים הבסיסיים שיש לילד, זה מייצר עולם מושגים. כשהורה מדגיש את חשיבות האחווה, הוא מייצר אווירה וגבולות גזרה בעלי ערך גם לילדים. הכיף שהם חווים יחד עם ההורה יימשך גם כשההורה לא שותף בחוויה. 

מהצד השני, ילד שלא מקשיבים לו לרוב יקשיב, ילד שלא מסבירים לו למה, לרוב ינחית פקודות. ילד שמיד כועסים עליו, יבין שכך מתנהגים בסיטואציה בעייתית. וכשזה מגיע לכעס, ילד שלא ידע לבטא את כעסו במילים, עשוי בהתחלה רק לצעוק, אולם אם ימשיכו לא להקשיב לו תהיה אסקלציה של תגובות אלימות. ילד לא צריך שירביצו לו כדי להרביץ, הוא רק צריך שלא יתנו לו כלים להתמודד עם כעס, משם הוא ימשיך לבד. ילד שלומד שמי שיותר גדול בעל יותר כוח, יישם את זה גם מול אחיו. 

**כבר מהילד הראשון** 

כבר הילד/ה הבכור/ה יבין/תבין מההורים שלו/ה איך מתפעלים את כל העסק הזה הקרוי משפחה. שם זה מתחיל. ברגע שהילד הבכור למד את הדפוסים, הילד הבא יעשה אדפטציה עם הפירוש שלו להתנהגות המשפחתית אליה נחשף. כלומר מראש עוד בכלל לפני שמדברים על אחים צריך להבין את המקום ההורי ואת הדוגמא הנגזרת מזה. 

 עברו לתצוגת גלריה תפקיד ההורה ביצירת אחווה איתנה וטובה הוא נדבך ראשוני וחשוב, כי כמו עוד הרבה סיטואציות ראשוניות, התיווך נעשה בעזרת ההורהזה לא קל וזה דורש המון מודעות וברגעים של כעס קל יותר להתפרק מאשר לאסוף את עצמך. אבל להתפרקות של כעסים יש אפקטים שצריכים אחר כך הרבה יותר זמן כדי להתמודד איתם. אין כאן שלילה של הכעס, כי זה בלתי אפשרי, השאלה היא איך מנתבים אותו. הכעס הוא חלק מההתנהגות האנושית ולכן מובנה במערכות יחסים, והוא מותר, השאלה היא באיזו דרך מפרקים אותו. יש הבדל גדול בין הבעת כעס נחרצת אך מרוסנת ובין צעקות ועצבים. זה לא קל, אי אפשר להיות כל הזמן יותר קדושים מהאפיפיור וגם לא צריך. את מה שניתן לצרוח בצורה חסרת שליטה, עדיף הרבה יותר שלא. 

הדרך לתת לילד כלים להתמודד עם כעס היא בעזרת דוגמא אישית. אם נסביר את הבעיה, ננסה להבין למה זה קרה, מה לא בסדר ואיך ניתן לפתור את זה אחרת, דרך הפתרון שלנו תהפוך לאט-לאט גם לברירת המחדל של הילד, בעיקר אם הוא יראה אותנו מפעילים את אותן פעולות גם על עצמנו. ההתנהגות שלנו תלמד אותו איך לנתב את הכעס נכון, לא לוותר על שיתוף הפעולה ובסופו של דבר לפעול כך עצמאית. 

**מה עושים כשמועדים?** 

אין דרך נטולת שגיאות או פיספוסים, אבל זה נרכש. אני עדיין מתאמנת, לתמלל את הסיטואציה וגם להסביר מה אני מרגישה כלפיה במשפטים קצרים ובלי להתפלסף. לפעמים אני נכשלת, לרוב מיד אנסה לעצור. אם זה לא מצליח, כל מה שנותר הוא הבחינה בדיעבד וגם היא חשובה. 

אני משתפת את הילדים, השיטה שלי היא להודות בכישלון הדרך והסגנון, בעיקר אם לכעס יש הצדקה. אני לא חושבת שזה רע, להפך זה מדגיש את הנקודה שכולנו טועים וצריכים לתקן, גם הורים. גם כאן להתמודדות יש תפקיד לימודי. הורה שטועה ומודה בטעות ומתאמץ להשתפר היא בעיני מודל טוב יותר מהורה שלא שוגה. בפעם הראשונה שאתה רואה את הילד שלך מיישם את זה בעצמו, או ניגש אליך להגיד שזה בסדר וכולנו בני אדם, אתה מבין שאתה עושה משהו נכון. 

פרקטיקות הוריות זה דבר נרכש, כשאתה מתאמן עם ילד אחד זה נעשה יותר קל עם השני, גם יש לך כבר עוד שותף להתנהגות הזאת והוא יהיה מדריך לא פחות חשוב לאחיו/אחיה החדשה/ה. מחלוקות תמיד יתעוררו וזה בסדר, את אותם הכלים יש ליישם שוב והפעם בשניים. ואגב, מותר להתחיל את זה גם אם הילדים כבר יותר גדולים, זה בדיוק אותו דבר, רק יותר מסובך.