---
date: 2021-12-09 09:54:00+02:00
description: ???
source: https://www.haaretz.co.il/food/cookingwithkids/2021-12-09/ty-article/0000017f-f8bb-d887-a7ff-f8fffa920000
tags: בישול
title: 'לחמניות חלב גרמניות: מושלמות לבראנץ'' של שבת ובכלל'
---

בגרמניה אין מאפייה שמכבדת את עצמה שלא מחזיקה לחמניות חלב ובצדק, הן אהובות לארוחת בוקר ובעצם לכל שלב אחר של היום. יש כל מיני דרכים להכין אותן ויש גם מי שמוסיף להם צימוקים (שהושרו קודם במים חמים, סוננו והתווספו לבצק לקראת סוף הלישה – אם תהיתם). הפחתי מעט את כמות הסוכר במתכון, כך שהלחמניות מתאימות לכל סוג של ארוחה (גם למנות עיקריות שממש מחייבות ניגוב עם לחם).

הן לחמניות אדירות לבית הספר, אם תהיתם, ובהחלט אפשר להכין את הבצק לילה לפני ולהכניס למקרר. במקרה כזה, כדאי להפחית בשליש את כמות השמרים (כפית במקום כפית וחצי), ליצור לחמניות ורק אז להכניס למקרר להתפחה (עדיף מכוסה במגבת לחה, אבל אפשר גם ניילון נצמד). בבוקר מוציאים את הבצק מהמקרר ונותנים לו לשהות לפחות חצי שעה בטמפרטורת החדר לפני שמברישים ומכניסים לתנור.

 עברו לתצוגת גלריהלחמנית חלב גרמניותצילום: קרן הבר**לחמניות חלב גרמניות Milchbrötchen (9 לחמניות בקוטר של כ-8 ס"מ)**

**מה?**

4 כוסות (500 גרם) קמח רב תכליתי

1 כוס (250 מ"ל) חלב פושר

1 כף דבש

כפית וחצי (7 גרם) שמרים יבשים

3 כפות (37.5 גרם) סוכר לבן

1 כפית (5 מ"ל) תמצית וניל איכותית

1 ביצה גודל L בטמפרטורת החדר

½ כפית (2.85 גרם) מלח שולחני

50 גרם חמאה ללא מלח – לחתוך לקוביות כשהיא קרה ולהניח להתרכך לטמפרטורת החדר

1 ביצה להברשה

 עברו לתצוגת גלריהלחמניות חלב גרמניותצילום: קרן הבר**איך?**

מחממים את החלב לטמפרטורה פושרת (בפירוש לא חמה), מוסיפים את הדבש ומערבבים. מוסיפים את השמרים ומניחים כ-5 דקות.

בקערת מיקסר שמים את הקמח ויוצקים עליו את תערובת השמרים, החלב והדבש.מוסיפים את הסוכר, הווניל, הביצה והמלח ומפעילים את המיקסר על מהירות נמוכה ומגבירים לאט לבינונית עד שהכל כמעט מתחיל להתאחד ואז מוסיפים את החמאה. לשים במהירות בינונית-נמוכה כ-10 דקות. הבצק אמור להיות רך לעיבוד ולא דביק. אם הוא דביק יש להוסיף מעט קמח, אבל בזהירות. בסיום הלישה מניחים להתפחה של כשעתיים בקערה מכוסה במגבת מטבח נקייה ולחה.

מחממים תנור ל-200 מעלות.

מוציאים את הבצק למשטח מקומח. מחלקים לשלישים ושוב כל שליש לשלושה. מעבדים כל חלק לכדור או אליפסה.

 עברו לתצוגת גלריהלחמניות חלב גרמניותצילום: קרן הברמניחים נייר אפייה על תבנית, משמנים במעט חמאה. מניחים את כדורי הבצק על נייר האפייה (בצורה מרווחת, רצוי). מברישים בביצה ומכניסים לתנור לכ-20 דקות. מקררים קצת ואוכלים כי זה הכי טעים חמים.

 עברו לתצוגת גלריהלחמנית חלב גרמניותצילום: קרן הברלחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)