---
date: 2016-07-10 11:43:00+03:00
description: ???
source: https://www.haaretz.co.il/blogs/karenhaber/2016-07-10/ty-article/0000017f-f8e0-d887-a7ff-f8e4e3420000
tags: דעות
title: עד לאורשר הבא
---

לא באמת היינו צריכים את פרשיית אורשר כדי להוכיח שבישראל יש גזענות ולתת לאורשר לייצג משהו מלבד את עצמו זה להעצים אותו מעבר לכל פרופורציה. אם להמר, יותר ישראלים נאלצו לגרד בפדחתם ולהתאמץ לזכור מהיכן הם מכירים את השם הזה, או לפנות לד"ר גוגל. זה שבמקסימום קוטל סרטים התגלה קוטל קנים שהפגין בורות וגזענות בדמות דעה דוחה בדף הפייסבוק הפרטי שלו שלא מייצג דבר מלבד את עצמו. אפשר להתעלם, ראוי לגנות, בטח שאין להפוך את אורשר לנציג האשכנזים עלי אדמות וכהוכחה ניצחת לניסיון אליטיסטי להשפיע על הציבור. אורשר לא אליטה, הוא אשכנזי אכן וזה לא קשור לעובדה שהוא גזען. מי שמניח על סמך ספסימנים אשכנזיים משהו על כל האשכנזים חוטא בגזענות בעצמו ועושה מעשה אורשר. ובכלל כל השיח המגוחך של אשכנזים ומזרחים הוא מיותר ומקבע סדרים ישנים שהיה צריך כבר מזמן לנפץ.

 עברו לתצוגת גלריההילולה לזכר הבאבא סאלי. הבעיה שבישראל התפיסות שלנו אינן רק עניין של בחירה אישית, הן גם חלק מתחרות על משאביםצילום: אליהו הרשקוביץלאורשר אין טיפת חשיבות בציבוריות הישראלית, על אף שהוא משדר בגל"צ, לכן אין זה ברור איזו סיבה יש להפוך את דבריו לסערה גדולה. הגיע הזמן כבר להשתחרר מהשיח המגעיל הזה שאורשר נציגו המזדמן. גזען יצא מהפינה החשוכה בה הוא חי, אפשר להאיר אותו בזרקור ענק ולתת לו להטיל צל ענק. פרשיית אורשר רק מוכיחה שהשד עדתי, כבר לא שד אלא מעגל קסמים עם המון אוגרים שממשיכים להניע אותו. היו טעויות בהיסטוריה הקצרה של מדינת ישראל, הן שילוב של מדיניות, נסיבות, חלוקת משאבים, השפעות תרבותיות, גזענות ועוד. אפשר לייצר עתיד משותף, להכיר בעוולות העבר, לתקן את שניתן, לזכור את שלא ולהתקדם הלאה. קיבוע הדיון על מזרחיות ואשכנזיות מעכב את מה שבאופן טבעי קורה בישראל וזה החיבור של כל העדות יחד. הילדים שלנו כבר בעיקר ערבוב של הכל ובכל זאת איננו משחררים אותם מהשיח הלעומתי של אשכנזים ומזרחים.

אורשר יצא נגד דברים שמטרידים אותו שאכן קיימים במציאות וזכותו שיטרידו אותו וערבב את זה עם גזענות והתנשאות פרי עולמו הפרטי. אני יכולה להבין את הקושי של אדם לא מאמין בהבנת אמונה שאין נתפסית ראציונלית, גם לי קשה כשאחותי הדתיה מסבירה לי שהצלחה רפואית היא פרי התערבות אלוהית ולא שנים של ידע ומחקר רפואי ועבודתו של הרופא הספציפי ואגב אחותי אינה מזרחית. זה לא מתיישב עם התפיסה שלי, זה לא אומר שאני צודקת. גם לי לא נוח שאחותי מאמינה בכל ליבה שרב שנפטר כבר מזמן מתקשר איתה דרך רב אחר, אני רואה בזה שרלטנות מוחלטת. אז מה? זו הבחירה שלה, זו הבחירה שלי ולשתיהן יש מקום. הבעיה שבישראל התפיסות שלנו אינן רק עניין של בחירה אישית, הן גם חלק מתחרות על משאבים. אבל ההבדלים בתפיסות שלנו אינן פרי של מוצא אתני והגזענות האמתית היא של מי שבוחר לראות זאת ככזה. גזענות זו בורות ודוגמא לבורות היא השימוש של אורשר בדוגמא של "רגל ארנבת" מנהג אירופאי ויש שיגידו בכלל קלטי ואפילו לא יהודי, אבל כן בואו נרעיש עולמות בגלל בור.

 עברו לתצוגת גלריהגם לי קשה כשאחותי הדתיה מסבירה לי שהצלחה רפואית היא פרי התערבות אלוהית ולא שנים של ידע ומחקר רפואי ועבודתו של הרופא הספציפי ואגב אחותי אינה מזרחיתצילום: גיל כהן-מגןהעובדה שמרבית נבחרי הציבור קפצו על "עגלת אורשר" הדלה מעידה עליהם ועלינו. הם מגיבים לאורשר כי אפשר לעשות על זה הון פוליטי, אפשר לעשות על זה הון פוליטי משום שאנחנו נותנים לזה מקום, וזו הנקודה הכואבת כי אורשר זה הגזענות של כולנו של מי שחושב שאלה המזרחים ומי שחושב שאלה האשכנזים. התבטאויות כמו של אורשר צריך לגנות, הן פסולות והן דוגמא לצורת חשיבה שמוכרחה לצאת מהשיח. הדיון באורשר והניסיון להפכו לנציג מוכיחה כי אנו מעדיפים שוב לשקוע בדיון מפלג ולא ליצור שיח חדש.

כמה נחמד לו היה קם מנהיג בישראל ואומר: "קראתי את דבריו של גידי אורשר והתמלאתי עצב על השנאה, חוסר הסבלנות, הבורות והגזענות שמסרבות להיכחד. ישראל היא פסיפס תרבויות שלכולן מקום בעיצוב הישראליות שלנו. לעבר יש דרכים משלו והוא אינו בידינו, אבל ההווה והעתיד כן. טעויות, נמנעות או בלתי נמנעות, הביאו אותנו לכאן ואנו יכולים לחזור שוב ושוב לדיון העוולות שהיו והיו או להתחייב ללמוד מהעבר ולשנות כאן ועכשיו למען ישראל הוגנת, שוויונית וסובלנית. אנחנו יכולים לבחור להבריש את אבק גלימת העבר שאנחנו נושאים על כתפינו ולהעלות אבק ואנו יכולים לבחור להסירה מעלינו ולצעוד משוחררים וקלים לקראת העתיד. בישראל אנו מעדיפים לשקוע בגינויים פרסונליים במקום להגיד חד וחלק לא לגזענות. הדמוקרטיה מאפשרת לאנשים להביע דעות כאלה, אבל היא צריכה לחתור כל הזמן לחנך נגד מופעים שכאלה. כשלא יהיו עוד דעות כאלה לא כי אי אפשר להביע אותן אלא כי אף אחד לא חושב כך – זה יהיה הנצחון האמתי. חשוב שנזכור מאין באנו ומהן המסורות שהבאנו עימנו עם החזרה לישראל, כיחידים וכחברה, ושנדע ליצור מזה בסיס לשיתוף ולא למחלוקת."

 עברו לתצוגת גלריהאין להפוך את אורשר לנציג האשכנזים עלי אדמות וכהוכחה ניצחת לניסיון אליטיסטי להשפיע על הציבור. אורשר לא אליטה, הוא אשכנזי אכן וזה לא קשור לעובדה שהוא גזעןצילום: זאב שטרןאלא שהיום בישראל מנהיגים אוהבים לדבר על אחדות ולהטמיע שיח של שנאה וחסר סובלנות וסבלנות ואנחנו ממשיכים לנהות אחריהם. זה ניכר מכל התגובות במערכת הפוליטית לאורשר השולי. מציאת המכנה המשותף, עידוד פרקטיקות דמוקרטיות, אימוץ ערכים של הומניזם, זכויות ושוויון, כל אלה יכולים להבטיח את שלמות הבחירה האישית של כל אחד בין אם הבחירה דתית, פוליטית או אתנית. פוליטיקת העימותים, פוליטיקת הלעומתיות והפוליטיקה הפרסונלית מכתיבות את הטון ומתחזקות את הפצצות במקם לפרק אותן ולאפשר שיח חדש שנותן לכולנו מקום.

 עברו לתצוגת גלריהאנחנו דנים את עצמנו למעגל גרבוז-קוטלר-אורשר שהוא חלק משרשרת ארוכה עוד יותר ובמקום להתקדם מזה הלאה, המתכונת ברורה - שנאמר עד ל"אורשר" הבאצילום: מוטי מילרודמרטין לותר קינג ג'וניור אמר פעם שהוא מסרב להאמין שדינה של האנושות הוא החושך המוחלט של הגזענות והמלחמה ושהוא מוכרח להאמין שלאמת ולאהבה ללא תנאים תינתן המילה האחרונה. כמו שזה נראה בעולם כרגע, זה כנראה לא הזמן לאמת ואהבה, אבל בישראל זו בהחלט מלחמת המילה האחרונה, אלא שאורשר אינו כוכב, אינו מאיר ובוודאי ראוי להשאר בחושך ולא לעורר סערה, אלא אם כן מישהו רוצה באמת להתחיל לתקן והתיקון אינו מתחיל באורשר כידוע. אנחנו דנים את עצמנו למעגל גרבוז-קוטלר-אורשר שהוא חלק משרשרת ארוכה עוד יותר ובמקום להתקדם מזה הלאה, המתכונת ברורה - שנאמר עד ל"אורשר" הבא.