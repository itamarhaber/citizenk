---
date: 2017-09-19 11:52:00+03:00
description: ???
source: https://www.haaretz.co.il/blogs/karenhaber/2017-09-19/ty-article/0000017f-f8dc-d2d5-a9ff-f8dc53a30000
tags: דעות
title: עכשיו נזכרתם להזדעזע?
---

מה טורד את מנוחתכם? השוטר שבועט בחרדי ששוכב על הרצפה ומדמם? השוטרת שמושכת חרדי זקן בפאותיו וגוררת אותו? השוטר שתופס את משקפיו של מפגין חרדי ושובר אותם? צודקים. השאלה הבאה, בהומאז' ליאיר לפיד צריכה להיות "מה קרה לנו". ובכן, קרה וקורה הרבה, רק שאנחנו לרוב אדישים. [אלימות המשטרה](/news/law/2017-09-18/ty-article/.premium/0000017f-db58-d856-a37f-ffd8f6640000) אינה תופעה חדשה, הפגנת הכוח השרירותית פשוט פוגעת כל פעם באוכלוסייה אחרת ועד שזה לא נוגע בנו, אנחנו אדישים. 

הרי זה כאן כל הזמן – אלימות, שנאה ושיסוע ולא רק בחסות המשטרה, דווקא בחסות הפוליטיקאים: כשאזרח ושוטר מתו לשווא ב[אום אל-חיראן](/news/politics/2017-01-18/ty-article/0000017f-dc21-df62-a9ff-dcf734a60000), כש[מפגינים מקהילת העולים מאתיופיה](/news/education/2015-05-03/ty-article/0000017f-dba5-df62-a9ff-dff750cf0000) חטפו מכות משוטרים, כש[תומכי אלאור אזריה](/news/law/2017-01-04/ty-article/0000017f-dba3-db5a-a57f-dbebd9250000) יצאו נגד שלטון החוק, כשצה"ל פוגע באוכלוסייה אזרחית פלסטינית והרשימה חלקית במיוחד. אבל כנראה שמה שצריך כדי להעיר אלה תמונות של יהודי עם שטריימל מוכה באכזריות. 

 עברו לתצוגת גלריהאיך הגענו למצב בו שוטרים, שתפקידם להרגיע ולהחזיר את הסדר, מסתובבים כמו שבאבניקים ומחפשים להוציא אגרסיות?. הפגנת החרדים צילום: אמיל סלמןבמציאות ישראלית של "הם ואנחנו" בכל פעם יש "הם" אחר, רק שהפעם זה פגע בול בקונצנזוס הזיכרון הקולקטיבי. הרי אין לב יהודי שנימי נפשו לא יזדעקו לנוכח יהודי עב זקן ופאות המותקף באכזריות על ידי שוטר. זה לגמרי סימבולי, יהודי חרדי מוכה על ידי שוטר – איפה ראינו את זה פעם? האם זה מה שיזעזע מספיק את החברה הישראלית? האם זו המראה שסופסוף תשקף את השנאה התהומית, השיסוע והרעל הפוליטי שהם מנת חלקו של הציבור הישראלי כבר כמה שנים טובות? 

איך הגענו למצב בו שוטרים, שתפקידם להרגיע ולהחזיר את הסדר, מסתובבים כמו שבאבניקים ומחפשים להוציא אגרסיות? התשובה לזה מורכבת מהמון משתנים, אבל הם אינם מנותקים ממגמת השיסוע ושנאת האחר שמציפה את השיח הציבורי. כולם מסתובבים בתחושה ששונאים אותם, כל הזמן, שונאים שמאלנים, שונאים מתנחלים, שונאים משתמטים, שונאים ערבים, שונאים – מצב קבוע. 

 עברו לתצוגת גלריהכולם מסתובבים בתחושה ששונאים אותם, כל הזמן, שונאים ערבים, שונאים שמאלנים, שונאים מתנחלים, שונאים משתמטים, שונאים – מצב קבוע. גרפיטי על חנות בירושלים צילום: אלכס ליבקאף אחד לא רוצה להיות "הם". העניין הוא שאם כל פעם נשתוק כש"הם" נפגעים, יום אחד אנחנו נהיה "הם" ולא נדע איך הגענו לשם. אצבעות מאשימות יש למכביר, הגענו לשם בעזרת שורה ארוכה של מנהיגים. פוליטיקה משסעת היתה נחלת הציבור בישראל מאז ומתמיד וכלום לא השתנה – רק עוצמת התוקפנות, השנאה ודרכי הביטוי שלהן. 

את השיסוע חלקנו מרגישים כל יום והוא הולך ומעמיק והפך ליותר נוכח מאז [הקמפיינים בבחירות האחרונות](/news/elections/2015-01-24/ty-article/0000017f-efc0-d223-a97f-efddf2e30000), כשהרצוג ולבני יצאו בקמפיין "אנחנו או הוא", ראש הממשלה יצא בקמפיין "אנחנו או הם" והנה עלה כפרח ז'רגון שנאה חדש. 

 עברו לתצוגת גלריהאף אחד לא רוצה להיות "הם". העניין הוא שאם כל פעם נשתוק כש"הם" נפגעים, יום אחד אנחנו נהיה "הם". הפכנת האתיופים צילום: עופר וקנין"הם" ו"אנחנו" מלווים את האנושות משחר ההיסטוריה, למוח האנושי יש נטייה מובנית לקטלג בני אדם ל[קבוצות השתייכות וזהויות](https://he.wikipedia.org/wiki/%D7%AA%D7%90%D7%95%D7%A8%D7%99%D7%99%D7%AA_%D7%94%D7%96%D7%94%D7%95%D7%AA_%D7%94%D7%97%D7%91%D7%A8%D7%AA%D7%99%D7%AA) ולאמץ את הנורמות של הקבוצות שלו, כולל הפליית האחר. זה טבעי, אבל זה מתחדד כשהפוליטיקה היא כולה מאבק של זהויות והמכנה המשותף הקולקטיבי הולך ומצטמצם. 

כשמסתכלים על תהליכים בחברה הישראלית אי אפשר שלא להכיר בעובדה שהחיים הפכו נפיצים יותר ונטולי סבלנות וכבוד לאחר. קל לייצר שיסוע וקבוצות מובחנות, זה גם בסופו של דבר מניע אנשים לפעולה כי מול ה"הם" יש צורך להתגונן. הבעיה מתחילה שכבר יש יותר מדי "הם" מבית. ציבורים שלמים בישראל מוסתים אחד נגד השני משל האינטרס המשותף של כולנו הוא לא חיים בכבוד במדינת ישראל. 

 עברו לתצוגת גלריהמפגין ערבי בנצרת נגד הלחימה בעזה ב'צוק איתן'. קל לייצר שיסוע וקבוצות מובחנות, זה גם בסופו של דבר מניע אנשים לפעולה מול ה"הם"צילום: גיל אליהוכל עוד לא יפסק השיסוע הפוליטי, האלימות רק תמשיך ובסופו של דבר גם תמונות של שוטרת גוררת יהודי בפאותיו לא יקפיצו אותנו פשוט כי נתרגל וזה כבר לא יזכיר לאף אחד שום "תקופה אפלה" כי אסור להשוות ואסור להגיד. או שאולי פשוט אסור להיות אדישים? כי בסופו של דבר במעגל "אנחנו" ו"הם" כל אחד עלול למצוא את עצמו יום אחד בצד של ה"הם" והוא אפילו לא ידע שהוא כזה.