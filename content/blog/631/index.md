---
date: 2017-01-18 16:29:00+02:00
description: ???
source: https://www.haaretz.co.il/blogs/karenhaber/2017-01-18/ty-article/0000017f-f8be-d47e-a37f-f9be22640000
tags: דעות
title: טרגדיה מזעזעת שלא תזעזע דבר
---

עוד לא התבררו האירועים באום אל חיראן הבוקר (רביעי), אבל הם כבר גבו חיים של שני בני אדם. בין גרסת המשטרה ובין גרסת המפגינים הפער גדול וזה לא מפתיע, התרגלנו לגרסאות מנוגדות. האם השוטרים ירו בנהג והוא איבד שליטה על רכבו או שמא היה כאן ניסיון דריסה? אף אחד לא מחכה להתבהרות האירועים, כל אחד תופס את הצד שלו וזה כבר לא משנה מה יתברר. הבעיה אינה אום אל חיראן, הבעיה עמוקה הרבה יותר.

זה היה כך עם גל השריפות בסוף נובמבר, ולמרות שהחשוד האחרון בהצתה כבר שוחרר ולא הוגש שום כתב אישום, עדיין בתודעה הציבורית הישראלית אלה היו הצתות מכוונות. האצבע המאשימה לא מתעייפת והיא לרוב פועלת בכיוון אחד, נגד כל מי שאינו יהודי. פעולות ייהוד הארץ אינן בתחום המעשי בלבד, הן גם תודעתיות.

 עברו לתצוגת גלריהאנחנו יכולים להתהדר בדמוקרטיה, בין אם זה מדויק או לא, אבל הלכה למעשה אם לא נולדת יהודי ואתה חי בישראל, לא תזכה ליחס שוויוניצילום: AMMAR AWAD/רויטרסאנחנו יכולים להתהדר בדמוקרטיה, בין אם זה מדויק או לא, אבל הלכה למעשה אם לא נולדת יהודי ואתה חי בישראל, לא תזכה ליחס שוויוני. זו אינדיקציה לא רעה לזה שאולי אנחנו פחות דמוקרטיה ממה שהיינו רוצים להיות. הדרך הטובה ביותר לבחון סוגיות של צדק אזרחי היא בתשובה לשאלה - לו ניתן היה להפשיט מזהותו כל אזרח ולהחזירו בזהות כלשהי חזרה, האם היה מוכן לקבל כל זהות? תשובה חיובית תעיד על שוויון, תשובה שלילית תעיד על אי שוויון. איזה אזרח יהודי של מדינת ישראל היה מוכן לקחת על עצמו זהות לא יהודית? אף לא אחד וזה לא רק בגלל ששאלת זהויות היא תמיד בעייתית, זה בעיקר משום שאין שוויון.

זה לא שאי פעם היה שוויון ויש על מה להתרפק היסטורית, הבעיה היא שלאורך השנים אי השוויון הזה לא מצטמצם ולא רק שאינו מצטמצם גם העוינות בין הציבורים הולכת וגדלה. בסיטואציה בלתי אפשרית גם כך, ואפילו בלי לבחון את סוגיית הפלסטינים בשטחים הכבושים, למדיניות הממשלתית יש חשיבות גדולה בפירוק הקשיים ובתיקון הבעיות כולל צמצום הפערים.

 עברו לתצוגת גלריהנוכחותו של איימן עודה במקום הייתה מוצדקת כנציג הבכיר בכנסת של האוכלוסייה הלא יהודיתצילום: AMMAR AWAD/רויטרסאום אל חיראן היא טרגדיה ידועה מראש שיכלה להימנע. מרבית הציבור לא יודע שההתיישבות הבדואית שם היא כתוצאה של החלטה של הממשלה הצבאי ב- 1956, כלומר קצת בעייתי לצייר אותם כפולשים. מרבית הציבור אינו יודע על מאבק ארוך שנים על השטח זה. מה שהציבור כן יודע זה שבדואים זה פשיעה (וזה לא משנה שאחוזי פשיעה גבוהים הם לרוב תולדה של אזור מוכה עוני שהממשלה לא לוקחת עליו את מלוא האחריות) ושהנגב הוא סוג של מערב פרוע ובטח לאחר שנהרג שוטר, ברור לכולם שהבעיה היא חד צדדית ומקורה בבדואים. מרבית האנשים לא עוצרים כדי לשאול האמנם? מה בעצם הסיפור עם אום אל חיראן?

דוגמא מצוינת היא תגובתו של השר ארדן "אני מקווה שיום זה לא יהפוך ליום שמסמן תפנית ביחסים של הבדואים עם רשויות המדינה. אך אם כן, לח"כ עודה יש תרומה מאוד גדולה לעניין. יש החלטת בג"ץ והיא תבוצע, גם באום אל-חיראן".

 עברו לתצוגת גלריהלא נוח לממשלת ישראל הנוכחית עם הציבור הלא יהודי במדינת ישראל, הם הפכו לאויב שבפניםצילום: AMMAR AWAD/רויטרסאז זהו, היום הזה אינו מסמן תפנית ביחסי הבדואים עם המדינה, במשוואה הזאת המדינה כבר מזמן הפכה לנעלם ואינה פועלת כדי לטפל במצוקות הממשיות של הבדואים. הסטת האשמה אל הח"כ איימן עודה היא זריית חול בעיני הציבור, נוכחותו של איימן עודה במקום הייתה מוצדקת כנציג הבכיר בכנסת של האוכלוסייה הלא יהודית, לעומת זאת מצבת כוחות הביטחון הלא פרופורציונלית היא זו שמצריכה הסבר. את החלטת בג"צ ניתן היה לקיים בהרבה צורות, מתבקש להזכיר את מוכנות הממשלה להרחיק במציאת הסדר לאנשי עמונה, אם הממשלה היתה רוצה לפתור את משבר אום אל חיראן יש והיו דרכים.

 עברו לתצוגת גלריהמצבת כוחות הביטחון הלא פרופורציונלית היא זו שמצריכה הסברצילום: AMMAR AWAD/רויטרסאבל השורה התחתונה אינה קיום החלטת בג"צ באש ובמים ע"י כוחות המשטרה, אלא שמדינת ישראל חותרת חד וחלק לייהוד המדינה. לא נוח לממשלת ישראל הנוכחית עם הציבור הלא יהודי במדינת ישראל, הם הפכו לאויב שבפנים, הם מואשמים קטגורית כציבור והם מופלים לרעה. אום אל חיראן היא רק עוד פרק בסאגה. בפנטזיה של קברניטי המדינה הזו אין לא יהודים בארץ והיא כולה יהודית, רק שהפנטזיה נוטה להתעלם מדבר אחד קטנטן – המציאות. ואום אל חיראן היא הגליצ' במטריצה שמוכיח שהמציאות נשארת כאן.