---
date: 2020-04-02 06:54:00+03:00
description: ???
source: https://www.haaretz.co.il/food/cookingwithkids/2020-04-02/ty-article/0000017f-f8e9-ddde-abff-fcedd72b0000
tags: בישול
title: נשיקות מרנג צבעוניות שמותר בעידן קורונה
---

אצלנו זה קרה אחרי שהכנו רוטב הולנדז וארבעה חלבונים הביטו בנו מיותמים. יש המון דברים שאפשר לעשות עם חלבונים, אבל אף אחד מהם לא כיפי ומשובב נפש כמו הכנת נשיקות מרנג צבעוניות.

ילדים ייהנו להתגייס למשימה, יש משהו כיפי ומרגיע בזילוף של מרנג צבעוני וזה בהחלט מעסיק אותם בהנאה. ככל שהם יתאמנו יותר על הזילוף העוגיות יצאו אסטטיות יותר אז פשוט תנו להם להתנסות ואל תהיו ביקורתיים, להפך. עודדו אותם. זה נחמד להחליף צנתרים ולקבל צורות שונות, אפשר לזלף בצורה סיבובית ואפשר גם לא - אם תתנו לילדים חופש, תגלו שהם יכולים להיות מאוד יצירתיים.

**נשיקות מרנג** (כ-90 יחידות קטנות בקוטר של כ- 1 עד 1.5 ס"מ)

 עברו לתצוגת גלריהצילום: קרן הבר **מה?**

4 חלבונים (180 גרם) של ביצים הגודל L

300 גרם סוכר לבן

כפית קורנפלור (או לחלופין: כפית קרם טרטר, אפשר גם כפית חומץ)

בעקרון הטריק במרנג הוא יחס של 2:1 סוכר לחלבון, אבל אפשר טיפונת להפחית (אני מחסירה כ-1/6 מכמות הסוכר) - רצוי להשתמש במשקל כדי להיות מדויקים.

צבעי מאכל (יש להשיג אורגניים) - רק אם רוצים נשיקות צבעוניות.

**איך?**

מכניסים את החלבונים לקערת מיקסר יבשה ומתחילים להקציף, כאשר נוצר קצף מתחילים להוסיף את הסוכר לאט למיקסר, ממשיכים להקציף עוד כ-5 דקות. מוסיפים את הקורנפלור (או קרם טרטר או חומץ), מקציפים עוד כ-5 דקות.

אם רוצים נשיקות מרנג צבעוניות, מחלקים את הקציפה. מכיוון שמרנג אוהב הקצפה פשוט מוציאים בכל פעם כמות מתאימה של קציפה איתה רוצים לעבוד (לדוגמא אם רוצים רק שני צבעים אז חצי מהקציפה, אם שלושה אז שליש וכו') ממשיכים להקציף את מה שנשאר בקערת המיקסר עד להחלפת הצבע הבא.

מטפטפים מעט צבע למרנג שהוצאתם ומערבבים בעדינות בעזרת לקקן עד לצביעה מלאה או חלקית, צביעה חלקית תביא לנשיקות בנות שני צבעים.

מכינים שקית זילוף עם צנתר זילוף מתאים, מכניסים את הקציפה ומזליפים על נייר אפייה שמונח על תבנית תנור סטנדרטית. רק לשמור על רווחים בין נשיקה לנשיקה. אם הצבעים מתנגשים צריך להחליף שקיות, אלא אם כן ערבוב הצבעים נחמד לכם.

 עברו לתצוגת גלריהצילום: קרן הבר מחממים תנור ל-80 מעלות ועל תכנית טורבו. ניתן להכניס את כל התבניות יחד. מרנג אינו נאפה, הוא מתייבש ולכן צריך לייבש בתנור כ-4 שעות לפחות.

מחלצים מהתבנית וכשהן צוננות ניתן לאחסן אותן בכלי אטום כ-4 שבועות.

לחצו על הפעמון לעדכונים בנושא:
------------------------------

* [פסח](/ty-tag/pesach-0000017f-da2a-d432-a77f-df3b39d70000)
* [מתכונים](/ty-tag/recipes-0000017f-da28-dea8-a77f-de6a4ba50000)