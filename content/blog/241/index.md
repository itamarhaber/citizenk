---
date: 2020-07-09 15:32:00+03:00
description: ???
source: https://www.haaretz.co.il/food/cookingwithkids/2020-07-09/ty-article/0000017f-f8fe-d044-adff-fbffb3f30000
tags: בישול
title: עוגת שמרים דובדבנים
---

לקביעה עם מוטי צלם המדור (מנהג שמתחיל להתחבב עליי) יש השלכה אחת מרחיקה לכת – אני נשארת עם יותר מדי אוכל בבית. מה עושים? ובכן בשביל מה יש חברים? ווטסאפ קטן לחברה הכי טובה ונמצא הפתרון – היא לא תכין משהו קל לארוחה כיתתית ואני לא אמשיך בחיפוש אחרי מתנדבים מיטבי לסת. 

נקבע זמן איסוף, הוכנסו מטעמים לקופסותיהם וקופסאות לשקיתן. לא ציפיתי לתגובות לפני תום הארוחה, אבל שלוש דקות אחרי האיסוף הטלפון צפצף והתקבלה ההודעה הבאה ומכיוון שתמונה שווה אלף מילים אביר אותה כלשונה: 

 עברו לתצוגת גלריהפירות ושמרים הם שילוב אדיר וגם די מרענן בנוף [עוגות השמרים](/food/10-recipes/2020-03-11/ty-article-magazine/0000017f-e0cb-d804-ad7f-f1fb0a1e0000) שוקולד ושמרים קינמון, שאמנם כבודן במקומו מונח אבל בכל זאת, לפעמים נחמד לגוון. המילוי הוא ריבה, שהיא חומר גלם נוח למריחה על בצק ואת הפרי מוסיפים אחרי ההרכבה בתבנית - פשוט מכניסים אותו בין קפלי העוגה, משום שפחות נוח לגלגל אותו כשהוא בתוך הבצק, הוא נוטה לברוח בזמן הקליעה. מה עוד? השמרים במתכון הם שמרים יבשים והבצק קל להכנה והוא רך, גמיש ונוח לעבודה. ניתן להשתמש בכל ריבה שאוהבים ואם רוצים עודה במראה "מושקע" יותר, אפשר להוסיף זיגוג וניל – זה אמנם יפה אבל לחלוטין מיותר, גם ככה בעוגה יש לא מעט סוכר. מתקבלת עוגה טעימה, עסיסית ויפהפייה. 

**עוגת שמרים דובדבנים (תבנית קפיצית עגולה 26)** 

**מה?** 

**לבצק:** 

1 כף (10 גרם) שמרים יבשים 

3 כפות (36 גרם) סוכר לבן 

3/4 כוס (180 מ"ל) חלב פושר 

60 גרם חמאה ללא מלח רכה בטמפרטורת החדר 

2 ביצים (גודל L) בטמפרטורת החדר 

3.5 כוסות (490 גרם) קמח רב-תכליתי 

1 כפית (6 גרם) מלח 

**למילוי:** 

2/3 כוס (220 גרם) ריבה 

12-25 דובדבנים מגולענים, אפשר לחתוך ולא באמת משנה איך רק לא קטן מדי. 

ביצה טרופה וכף מים להברשת העוגה לפני האפייה. 

**איך?** 

לקערת מיקסר מוזגים את החלב הפושר, הסוכר והשמרים – מערבבים ומניחים כ-10 דקות. 

מחברים וו לישה. 

מוסיפים את החמאה, הביצים, הקמח והמלח לתערובת השמרים ומפעילים את המיקסר על מהירות בינונית כ-5 דקות. 

מעבירים את הבצק למשטח עבודה מקומח ולשים ביד. אם הבצק דביק מוסיפים מעט קמח (בערך 2 כפות), לא להוסיף יותר מדי כי אנחנו רוצים בצק רך ונוח לעבודה. לשים את הבצק ביד כ-3 דקות ומניחים בקערה יבשה ומשומנת קלות. מכסים במגבת ומניחים במקום חמים לתפיחה של כשעה וחצי, או עד שהבצק מכפיל את נפחו. 

מחממים תנור ל-180 מעלות – אפשר לאפות את העוגה במרכז התנור, אני ממליצה לאפות אותה בשליש התחתון. 

משמנים את התבנית. 

מעבירים את הבצק למשטח עבודה מקומח ומרדדים בעזרת מערוך למלבן של כ-25 ס"מ על 30 ס"מ. 

מערבבים את הריבה ובעזרת כף מורחים שכבה יפה של ריבה על הבצק. 

מגלגלים לרוחב כדי ליצור נקניק בצק ארוך. 

 עברו לתצוגת גלריהעוגת שמרים דובדבנים - שלב הגלגולצילום: מוטי מילרודאת גליל הבצק חוצים לשני חלקים לאורכו. מתחילים ללפף את שני חלקי הגליל אחד בשני. אחרי כ-5 סיבובים, מניחים את החלק שכרוך זה בזה על התבנית וממשיכים ללפף בצורה מעגלית למילוי התבנית עד לקצה שני חלקי הגליל ואת הסוף הזה דוחפים מתחת לאחד הליפופים. 

 עברו לתצוגת גלריהשלב הליפוףצילום: מוטי מילרודמוסיפים את הדובדבנים – פשוט מכניסים לבצק, מלמטה ובכל קיפול בצק חתיכת דובדבן, אין בעיה להזיז קצת את הבצק. זה השלב שלא ייראה מבטיח, אבל העוגה הזו מקבלת את יופיה וצורתה בתנור. 

 עברו לתצוגת גלריהעוגת שמרים דובדבנים צילום: מוטי מילרודמכסים במגבת נקייה ומניחים לתפוח כחצי שעה. 

מברישים את העוגה בביצה הטרופה ומכניסים לתנור לכ-40 דקות. 

מוציאים מהתנור ומומלץ לתת לה להתקרר לפחות 10 דקות. 

בכלי אטום במקרר היא תיאורטית תחזיק מעמד כשבוע, השאלה מה אתכם.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)