---
date: 2022-06-02 09:24:00+03:00
description: ???
source: https://www.haaretz.co.il/food/cookingwithkids/2022-05-26/ty-article/00000180-ff5c-d1e6-afbb-ff7dda000000
tags: בישול
title: סלט מלפפונים אסייתי
---

מלפפונים מקבלים הרבה פחות מהקרדיט שמגיע להם. איכשהו הם תמיד על הדרך, למרות שהם מהירקות המרעננים והטעימים שיש. כילדה אמא שלי הכינה בשבועות סלט עם מלפפונים חמוצים, קצח וביצה קשה שהיה חלק בלתי נפרד ממנות החג. כשהתחתנתי גיליתי מחמי את רזי הכנת סלט המלפפונים ההונגרי שגם הוא נפלא בפני עצמו. סלט המלפפונים האסייתי יותר דומיננטי משני החברים הנושנים ובעיקר מצליח לרענן כמעט כל מנה על השולחן.

**הדברים שכדאי לדעת לפני:**

מומלץ להשתמש במלפפונים כמה שיותר טריים ודקים.

עדיף לעבוד עם מלפפונים קרים.

שלב ההמלחה והסינון חשוב ולא כדאי לוותר עליו.

ככל שהמלפפונים דקים יותר, הסלט מוצלח יותר.

אם לא מגישים מיד כדאי להוסיף את פתיתי הצ'ילי, השומשום, הבצל הירוק והכוסברה לפני ההגשה.

**סלט מלפפונים אסיאתי**

 עברו לתצוגת גלריה
סלט מלפפונים מרענן בתיבול אסייתיצילום: קרן הבר**מה?**

4 מלפפונים בינוניים (כ-400 גרם עד חצי קילו)

מלח שולחני דק

**לרוטב:**

קובייה 2X2 ס"מ ג'ינג'ר טרי

3 שיני שום

¼ כוס (60 מ"ל) שמן צמחי (אני מעדיפה בוטנים)

2 כפות חומץ אורז

1 כף שמן שומשום

1 כף רוטב סויה, או רוטב סויה פונזו

זרזיף שמן צ'ילי

אפשר להוסיף אבל לא חובה: פתיתי צ'ילי מיובש (לאוהבי החריף במיוחד), שומשום קלוי, פרוסות דקיקות של בצל ירוק או פרוסות דקיקות של בצל לבן, כוסברה קצוצה. אפשר גם להוסיף אצות ווקאמה או אטריות זכוכית.

**איך?**

 עברו לתצוגת גלריהסלט מלפפונים אסייתי

צילום: קרן הברשוטפים את המלפפונים היטב וקוטמים קצוות. אפשר להשתמש במנדולינה או לפרוס פרוסות עגולות ודקיקות בסכין. מניחים את המלפפונים במסננת ועל הכל בוזקים מלח שולחני דק. מניחים למלפפונים להגיר נוזלים כחצי שעה, סוחטים, אפשר לנגב עם מגבת נייר (כזו שבטוחה לשימוש במזון) ומעבירים לקערה.

 עברו לתצוגת גלריהמניחים את המלפפונים במסננת להגרת נוזליםצילום: קרן הבראת הג'ינג'ר מקלפים ומגררים בפומפייה דקה וכך גם את שיני השום (אפשר גם בכותש) ומעבירים את שניהם לקערה קטנה. מוסיפים לקערה את שמן הבוטנים, חומץ האורז, שמן השומשום, רוטב סויה ושמן צ'ילי ומערבבים היטב.

 עברו לתצוגת גלריההכנת הרוטב לסלטצילום: קרן הבריוצקים את הרוטב על המלפפונים שבקערה. מוסיפים אם רוצים שומשום, בצל ירוק, כוסברה ופתיתי צ'ילי ומערבבים. 

 עברו לתצוגת גלריה
סלט מלפפונים אסייתי

צילום: קרן הבראפשר להכניס למקרר או להגיש מיד, הסלט יחזיק במקרר כיומיים אבל המלפפונים יגירו נוזלים והטעם יהיה עדין יותר.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)