---
date: 2017-07-20 12:55:00+03:00
description: ???
source: https://www.haaretz.co.il/blogs/karenhaber/2017-07-20/ty-article/0000017f-f8e9-d887-a7ff-f8ed6a3f0000
tags: דעות
title: מצעד העוולות
---

מצעד העוולות עובר בסך, הכלבים אולי נובחים אבל השיירה עוברת. פעם **הצוללות** ופעם **הדתה**, פעם **אימוץ** ופעם **הכותל**, פעם **מבקשי מקלט** ופעם **ילדי תימן**, פעם **השידור הציבורי** ופעם **מתווה הגז**, פעם **רצח בתוך המשפחה** ופעם **הריסת בתים**, פעם **עמונה** ופעם **תספורת לטייקון**, פעם **חתונה אזרחית** ופעם **גזענות**, פעם **הערבים בישראל** ופעם **פועל נופל**, פעם **חוק האזרחות** ופעם **שחיתות**, פעם **מחאה חברתית** ופעם **הכיבוש**, פעם **מכל האמוניה** ופעם **נחל אשלים**, פעם **פוספטים בערד** ופעם **איחוד משפחות**, פעם **ניצולי שואה** ופעם **קצבאות נכות**, פעם **מעצר מנהלי** ופעם **הזכות להפגין**. מצעד העוולות – רשימה חלקית.

כמה מהפרשות האלה עצבנו אתכם? וכמה מהן גרמו לכם לקום מהספה? חלקן מתאימות להשקפת עולמכם, חלקן לא, אבל על כמה מהן אתם יכולים לומר שאתם בסדר איתן? שאין לכם בעיה שהן מתרחשות? אנחנו, הצופים במצעד העוולות, שבויים בקשר שתיקה ונוחות בעוד העוולות עוברות בסך ולא מסתכמות, נשארות בודדות. שום תמונה גדולה, רק שבריה, רסיסי תודעה. ומצעד העוולות? לא מסתיים לעולם.

ההתקוממות המוצדקת נגד עמדת משרד הרווחה בנושא אימוץ על ידי זוגות להט"בים היא עוד אחת מיני אינסוף עוולות המתרחשות בישראל ועולות לרגע לסדר היום. גם לאחר "התיקון" של השר כץ, ניתן לומר בוודאות שהחריגה היחידה במקרה הזה היא ההתעקשות של משרד הרווחה לקבע סטריאוטיפים ובעיקר למנוע אהבת משפחה מילדים שזקוקים לאהבה. העניין הוא שרמיסת זכויות הלהט"ב היא לא נקודתית, היא אינה נחלת ציבור ספציפי, בל נשגה - היא מהותית לחיים בארץ ולפרט הקטן הזה המכונה שוויון או למעשה - העדרו.

 עברו לתצוגת גלריהבכל פעם שאנחנו לא משתייכים לציבור שנפגע ואין לנו תמריץ מיידי להתקומם, אנחנו פשוט נשארים לצפות. תור של מבקשי מקלט ליד משרד הפנים בתל אביב צילום: מוטי מילרודמצעד העוולות, כמו מצעד האיוולת הוא מצעד קבוע. את התוצאות של כל עוולה אנחנו רואים, אבל בכל פעם שאנחנו לא משתייכים לציבור שנפגע ואין לנו תמריץ מיידי להתקומם, אנחנו פשוט נשארים לצפות. יש דרך אחרת לתיקון העוולות אבל אנחנו מעדיפים לא לראות אותה כי היא מצריכה מכל אחד מאתנו לצאת מאזור הנוחות שלו. אבל מצעד העוולות נמשך מדי יום והעוולות החדשות מסתתות את המשך דרכו של המצעד.

זה לא התחיל עם נתניהו, מצעד העוולות התחיל הרבה לפניו, אבל נתניהו הוא ראש הממשלה כבר 8 שנים ובכל השנים הללו לא ניסה לעצור את המצעד, להפך כמו שזה נראה היום הוא הראשון להצטרף אליו. וזה לא רק נתניהו, אלה נבחרי הציבור בכלל, אלה מנגנונים מסואבים של מפלגות, של משחק על משאבים, בעוד שאנחנו האזרחים חושבים שאנחנו אך צופים, אנחנו למעשה הנפגעים העיקריים.

הציבורים הנפגעים הולכים וגדלים אך אין שיתוף פעולה, אין הבנה שבסופו של דבר מרבית העוולות האלה מתכנסות לשורה תחתונה שכולה זלזול משווע במדינה ובאזרחיה. מצעד העוולות מוכיח מדי יום שהמושג "שוויון" חמק אי שם בדרך, אם נניח שאי פעם ברמה ההכרזתית היה קיים, לפחות לפרוטוקול במלאת 120 שנים לקונגרס הציוני הראשון. רק כל פעם ציבור האזרחים הנפגעים אחר ובמקום שנראה את הפגיעה ההיקפית, בכל פעם ציבור אחר נלחם את מלחמתו לבד.

 עברו לתצוגת גלריההציבורים הנפגעים הולכים וגדלים. אריאל ברונז אמן ובן לניצול שואה נעל את צווארו על שולחנה של לימור לבנת, יו"ר הקרן לרווחה לנפגעי השואה . צילום: אילן אסייגבמקום הזה בו בסופו של דבר כולנו חיים וכולנו, נודה או לא נודה, אוהבים, במקום הזה מגיע לנו יותר, מגיע לנו לחיות זה לצד זה ולא זו לא נאיביות, בסופו של דבר זה כורח המציאות. אבל האהבה הזו, גם היא, אינה מתכנסת ליצירת אינטרס משותף. תראו אותנו ותראו את השיסוע. כולם עסוקים בלשנוא את כולם, המכנה המשותף שאמור לחבר את כולנו טושטש לבלי הכר ואין מי שמרים אותו על נס, שמזכיר נשכחות.

עוולה ועוד עוולה, הן מתפוצצות, חלקן ברעש, כמעט כולן נעלמות. לא מצטברות לעולם. בלי שימוצו ובעיקר בלי שייבחנו על רקע עוולות אחרות כי עוולות לא מצטברות במציאות הישראלית. הן משולות לבועות – נוצרות, מתפוצצות ומפנות מקום לבועות האחרות. השאלה האמתית היא כמה בועות צריך כדי להעיר מדינה שלמה?