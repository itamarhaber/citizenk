---
date: 2017-02-08 10:26:00+02:00
description: ???
source: https://www.haaretz.co.il/blogs/karenhaber/2017-02-08/ty-article/0000017f-f89b-d318-afff-fbfb0e6b0000
tags: דעות
title: מהעיוורון תשחרר הקטסטרופה
---

אם יש משהו שמלמדת ההיסטוריה הוא שמשפטים שמתחילים כך הם בעייתיים, אבל היא גם מלמדת שלרוב מי שחי בתקופה מסוימת אינו רואה את הכתובת על הקיר, זו שבעתיד תהיה ברורה כל כך להיסטוריונים, בדיעבד. בדרך כלל ימצא מיעוט המתריע על הסכנה ועדויות להשתקה שננקטה נגדו. דעת המיעוט הזו נתפסת, במקרה הטוב כראיית שחורות שאין בה ממש ובמקרים קיצוניים כבעיה שיש לטפל בה וספקטרום הטיפול רחב ובעל פוטנציאל אלים. 

החיים מטבעם לרוב נעדרי פרספקטיבה, אנחנו עסוקים לשרוד בחיים של חוסר וודאות. רציונלית אחת הדרכים לצמצמם חוסר וודאות היא באמצעות ידע. אולם דווקא בעידן בו הידע נגיש יותר מבכל תקופה אחרת, נטייתם של בני אדם לא לדעת, ואפילו לא לחשוב, בולטת מאין כמוה. בלי דעת ובלי יד מכוונת עושות התקשורת והפוליטיקה יד אחת ומזינות את הבורות הציבורית כמו גם את הסנטימנטים הפופולאריים שמסייעים לטשטש את הדיסוננס מול המציאות שלא בהכרח מתיישבת איתם. רידוד המציאות למינימום ההכרחי שמשאיר את הציבור רדום באי הידיעה.

 עברו לתצוגת גלריהאת הלאומיות הפלסטינית לא ניתן למנועצילום: גיל אליהוחוסר הוודאות ממלא תפקיד חשוב בחיים האישיים והמדיניים לאורך כל ההיסטוריה. במידה רבה כוח זה מניע את האנושות להעדיף את המוכר ולנסות בכל הכוח לשמר אותו, גם כשהמציאות מכתיבה שינוי. משל המערה של אפלטון, בו האסירים בוחרים מרצון להישאר כבולים לא רק בשלשלאות הברזל, אלא גם באמונותיהם, רלוונטי לאנושות תמיד ולישראל של היום לא פחות. אפילו כשאחד משלהם משתחרר וחוזר לספר על העולם האמתי, אין בהם רצון להאמין. הם מייחסים לו עיוורון בעוד הם עיוורים לעיוורון מרצון שלהם, בוחרים לא רק לא לשחק עם רעיון חדש אלא אף להרוג את מי שינסה לייצר שינוי. זה היה כך בתקופת אפלטון ומעולם לא פסק.

ההיסטוריה עוד מלמדת שפעמים רבות מעיוורון לאומי תשחרר רק קטסטרופה או לפחות מחיר דמים גדול. בשבוע שעבר מלאו 57 שנים לנאום של ראש ממשלת בריטניה מקמילן "רוח השינוי" מול הפרלמנט הלבן בקייפטאון דרום אפריקה. "רוח השינוי נושבת ביבשת זו, ובין אם זה מוצא חן בעינינו או לא, עליית המודעות הלאומית שרירה וקיימת". בדרכו הבריטית והדיפלומטית אומר מקמילן להגמוניה השלטת הלבנה של דרום אפריקה כי יש להסתגל לשינויים, לצפות לבאות ולהבין שאם לא ייווצרו שינויים תואמי מציאות המחיר יהיה כואב.

 עברו לתצוגת גלריהאובמה במוזיאון האפרטהייד. דרום אפריקה אינה המדינה היחידה שמדיניות עקשנית, צדקנית וגזענית הובילה אותה לשפיכות דם שניתן היה למנוע לו נמצא פתרון שנים קודםצילום: Themba Hadebe / APכבר באותה שנה אירע טבח שארפוויל, בו נרצחו 69 מפגינים. חוסר מוכנותה של דרום אפריקה להבין את הבלתי נמנע הוביל אותו למדרון חלקלק רווי דם. זה לא היתה הפעם הראשונה בהיסטוריה. למעשה ככל שמדינה שבויה יותר בתוך קונספציה המגדירה מבחינתה את המציאות ואת הצדק, היא עיוורת יותר למציאות. דרום אפריקה אינה המדינה היחידה שמדיניות עקשנית, צדקנית וגזענית הובילה אותה לשפיכות דם שניתן היה למנוע לו נמצא פתרון שנים קודם.

במידה רבה זו נחלתה של ישראל. אפשר לראות בניסיונו של רבין ז"ל להגיע להסדר שלום ולפתרון הסכסוך הישראלי פלסטיני, ניסיון להתאים את המדיניות למציאות ולעתיד לבוא. זה לא שהוא רצה את אוסלו, אלא שהוא הבין כי להשתהות מחיר מובנה שניתן למנוע. ההבנה שאת הלאומיות הפלסטינית לא ניתן למנוע וכי בסופו של דבר, גם אם העולם ישתהה ויעצום עין כדרכו בקודש, בסופו של דבר יגיע היום שבו המחיר יהיה גבוה, לא רק בדם, אלא גם כלכלית.

 עברו לתצוגת גלריהפנסואה הולנד בביקור באלג'יריה. ככל שמדינה שבויה יותר בתוך קונספציה המגדירה מבחינתה את המציאות ואת הצדק, היא עיוורת יותר למציאות צילום: אי־פיאי הטיפול המדיני בסוגיה הזו לאורך כל שלטונו של נתניהו מייצר שיהוי הרסני והדרגתי, אבל צעדים כמו חוק ההסדרה הם קטליזטורים לדרדור, גם מול הפלסטינים, גם במישור הבינלאומי וגם בתוך מדינת ישראל. התחממות הגזרה בעזה דווקא בגבולות ירושלים יכולה אולי להביא לעוד מלחמת ברירה מול עזה ולהתאחדות פנימית, אך היא תחריף את הסוגיה מול העולם לדרגות שיחייבו פעולות נמרצות יותר נגד ישראל במישור הבינלאומי והיא תעצים את העימות מול הפלסטינים שלא ייפתר בעוד כוח ואת זה מבינים גם מנהיגי הימין.

בעצם, ההיסטוריה מלמדת גם ששפיכות דמים גדולה היא לעיתים הפתרון היחיד לעיוורון מרצון של אומה בהכחשה.