---
date: 2021-12-23 16:12:00+02:00
description: ???
source: https://www.haaretz.co.il/food/cookingwithkids/2021-12-23/ty-article/0000017f-f8f4-d044-adff-fbfd9ac60000
tags: בישול
title: '15 דקות עבודה גג: לחם לבן גרמני ביתי וטעים'
---

הניסיונות שלי לנהל מערכת יחסים יציבה עם מחמצת עוד לא בשלו לכדי משהו שאפשר לכתוב עליו, אבל זו לא סיבה לוותר על לחמים על בסיס שמרים. לכן אין מנוס מדי פעם מלהכין לחם לבן כמו שלחם לבן צריך להיות. המתכון הזה פשוט, דורש 15 דקות של התעסקות, שעתיים-שלוש של תפיחה ו-35 דקות אפייה, פחות בזיעת אפיך תאכל לחם, יותר סדנה קצרה בדחיית סיפוקים.

 עברו לתצוגת גלריהתנו לו לנוח קצת לפני הפריסה. לחם לבן ביתיצילום: קרן הבר**לחם לבן טעים**

**מה?**

500 גרם (3 וחצי כוסות) קמח לבן רב תכליתי

11 גרם שמרים אינסטנט (או כפית ורבע שמרים יבשים)

250 מ"ל (1 כוס) חלב פושר

10 גרם (2 כפיות) סוכר לבן

10 גרם (כפית וקצת) מלח שולחני

40 גרם חמאה רכה

אפשר למרוח בביצה טרופה לפני האפייה – לא חובה

 עברו לתצוגת גלריהלחם לבן. קשה להתנגד לוצילום: קרן הבר**איך?**

בקערית מוסיפים את השמרים לחלב הפושר ומניחים להם לתסוס כמה דקות.

בקערת מיקסר שמים את הקמח הסוכר ומערבבים.

מוסיפים את החלב והשמרים ומתחילים בלישה איטית.

מוסיפים את המלח וכשמתחיל להתגבש בצק מוסיפים את החמאה הרכה.

לשים על מהירות בינונית-נמוכה, ייתכן שיהיה צורך ביותר קמח. אם הבצק נדבק מוסיפים קצת קמח ו"מנקים" את הדפנות, כשהוא לא נדבק ומתגבש לשים עוד כעשר דקות. מניחים להתפחה של כשעה עד שעה וחצי, מכוסה במגבת לחה.

מעבירים את הבצק למשטח מקומח. יוצרים מהבצק מלבן ומקפלים פעם אחת למרכז ולשים, אפשר לסובב ב-45 מעלות, לקפל ולרדד ולחזור על זה כמה פעמים. יוצרים את צורת הלחם שרוצים, מכניסים לתבנית לחם או שמניחים על מרכז נייר אפייה. בשלב הזה ניתן גם להעביר את הבצק למקרר ללילה, אך חשוב להניח לו להגיע לטמפרטורת החדר לפני הכניסה לתנור – אגב בחורף אפשר גם על השיש אם המטבח לא מחומם. כך או אחרת, מתפיחים לפחות כשעה מכוסה במגבת לחה.

 עברו לתצוגת גלריהצילום: קרן הברמחממים תנור ל-200 מעלות ומכניסים תבנית מים רותחים לתחתית התנור כדי שתיווצר לחות.

יוצרים חריץ לאורך הבצק מלמעלה ומעבירים לתנור.

 עברו לתצוגת גלריהצילום: קרן הבראחרי 10 דקות פותחים את דלת התנור לשחרר את האדים ולהוציא את קערית המים, מנמיכים את החום ל-180 מעלות ואופים עוד כ-25 דקות. מוציאים ומצננים.

 עברו לתצוגת גלריהלחם לבןצילום: קרן הברחשוב לתת ללחם להתקרר לפני שפורסים אותו.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)