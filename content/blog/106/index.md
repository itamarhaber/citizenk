---
date: 2021-07-01 15:23:00+03:00
description: ???
source: https://www.haaretz.co.il/food/cookingwithkids/2021-07-01/ty-article/0000017f-f8a4-d887-a7ff-f8e4b0f90000
tags: בישול
title: יש תפוחי אדמה בתנור ויש פום אנה
---

יש לי קצת דיסוננס עם מתכונים קצרים ומהירים. ככותבת מתכונים לעתים קרובות אני מרגישה לא נוח להעלות מתכון בסיסי ופשוט, בעיקר כי אני חוששת שכל הקוראים ממילא מכירים אותו. לעתים אני מתגברת על התחושה - כמו במקרה הנ"ל.

המתכון הזה הוא אחד האהובים בבית, אך מפאת כמות החמאה תדירות ההכנה שלו נמוכה מרמת הביקוש. אין במתכן הזה יותר מתפוחי אדמה, מלח וחמאה, אבל זה מספיק כדי לייצר את אחת ממנת תפוחי האדמה המוצלחות.

**פום אנה (ל-5 אנשים – מנת תוספת)**

**מה?** 

8 תפוחי אדמה לבנים בינוניים

מלח שולחני דק

 עברו לתצוגת גלריהפום אנהצילום: קרן הבר100 גרם חמאה מומסת

**איך?**

מחממים תנור ל-190 מעלות.

שוטפים ומקלפים את תפוחי האדמה ופורסים אותם לפרוסות דקיקות. הכי נוח ומהיר להשתמש במנדולינה או מעבד מזון, אבל חשוב לשמור על עובי דקיק.

במחבת מורחים עם מברשת שכבה של חמאה מומסת, ומתחילים לסדר שכבה ראשונה של תפוחי אדמה באופן שווה ומלא על כל התחתית – חשוב להשתמש במחבת עם ידיות מתאימות לחום. מברישים בחמאה, בוזקים מלח בנדיבות ואז עוד קצת.

אני בדרך כלל מתחילה בהיקף החיצוני ומסדרת עיגול של פרוסות חיצוני, מעגל תפוחי האדמה הבא יתחיל באמצע של זה שלפניו. בכל פעם היקף המעגל קטן עד שהמעגל האחרון והפנימי הוא למעשה פרוסת תפוחי אדמה אחת. כדאי לנסות לשמור על גודל אחיד של תפוחי אדמה בכל מעגל. 

מתחילים את השכבה הבאה, אותה בדרך כלל אני מתחילה במרכז ומגדילה את המעגל בהדרגה עד הדופן החיצונית. שוב מורחים חמאה מומסת, בוזקים מלח וממשיכים לשכבה הבאה שמתחילה, איך לא?, בשוליים החיצוניים ומתקדמת פנימה. ממשיכים עד שמסיימים להשתמש בכל תפוחי האדמה (אפשר להוסיף אם רוצים לסיים שכבה מלאה כמובן). אם נשארה עוד חמאה פשוט יוצקים אותה מלמעלה.

מכסים במכסה או בנייר אלומיניום. מניחים את המחבת על הכיריים על להבה גדולה, מניחים להיטגן כ-7 דקות ומעבירים למרכז התנור המחומם. אופים כ-45 דקות, מסירים את המכסה או נייר האלומיניום, ומשחימים את החלק העליון.

אם אין לכם כוח לחכות 10-15 דקות למידת ההשחמה שאתם אוהבים, העבירו לטורבו, רק השגיחו היטב כי ההשחמה מהירה. מוציאים, אפשר לצנן כחמש דקות אפילו מומלץ ומגישים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)