---
date: 2021-06-03 21:15:00+03:00
description: ???
source: https://www.haaretz.co.il/food/cookingwithkids/2021-06-03/ty-article/0000017f-f8fc-d47e-a37f-f9fcbcc20000
tags: בישול
title: מבלי להתכוון יצאה לנו עוגת שוקולד מושלמת
---

מה שקרה הוא שרקחתי עוגת שוקולד מושלמת לגמרי בטעות. הכל התחיל בשבת אחת בשעות אחר הצהריים, כשלצאצאים התחשקה עוגת שוקולד ולי בעיקר לא התחשק לעבוד קשה ובמקרר נותרה ביצה אחת. מן הידועות שאין ברירה היא אם ההמצאה ואם נקצר – יצאה עוגה. אם אתם מהאנשים שאוהבים עוגת שוקולד עם טעם עשיר של שוקולד, רכה ולא דחוסה, רטובה במידה ולא מתוקה מדי – זו העוגה שלכם והבונוס? היא הכי קלה להכנה שאפשר.

 עברו לתצוגת גלריהעוגת שוקולד בדיוקצילום: קרן הברגג רבע שעה עבודה (בקושי התנור מספיק להתחמם) ועוד 40 דקות תנור וכמעט בלי כלים לשטיפה. נשמע טוב מדי להיות אמתי? אז רק כדי להיות בטוחה וגם כי לא הייתי בטוחה שאני זוכרת את כל מה שהכנסתי, הכנתי את העוגה שוב ביום שני. לא איכזבה.

**עוגת שוקולד בדיוק (תבנית מאורכת 10X30 ס"מ, תבנית מרובעת 20X20 ס"מ, תבנית קפיצית בקוטר 18)**

**מה?**

**לעוגה:**

1 כוס (140 גרם) קמח לבן רב-תכליתי

1 כוס (200 גרם) סוכר לבן

1/2 כוס (70 גרם) קקאו איכותי

1/2 כפית מלח

1 כפית אבקת אפייה

3/4 כפית אבקת סודה לשתייה

1 ביצה (גודל L) בטמפרטורת החדר

1/2 כוס (125 מ"ל) שמנת מתוקה או לבישול 15% בטמפרטורת החדר

1/4 כוס (60 מ"ל) שמן צמחי

2 כפות תמצית וניל איכותית

1/2 כוס (120 מ"ל) מים חמים

**לציפוי:**

150 גרם שברי שוקולד חלב (אפשר 75 שוקולד מריר ו-75 שוקולד חלב)

 עברו לתצוגת גלריהעוגת שוקולד בדיוקצילום: קרן הבר1/2 כוס (125 מ"ל) שמנת מתוקה או לבישול 15%

**איך?**

מחממים תנור ל-160 מעלות

בקערת מיקסר (אם כי בהחלט ניתן גם לבחוש ידנית) מערבבים את החומרים היבשים – קמח, סוכר, קקאו, מלח, אבקת אפייה ואבקת סודה לשתייה.

בקערה בינונית אחרת טורפים את הביצה. תוך כדי ערבוב, יוצקים אליה את השמנת, השמן הצמחי ותמצית הווניל, ממשיכים לערבב עד לקבלת תערובת הומוגנית.

מפעילים את המיקסר על מהירות נמוכה ומוסיפים ליבשים את התערובת הנוזלית. כשבצק הומוגני, מוסיפים במזיגה איטית את המים החמים (לא רותחים), ממשיכים עד שהבצק שוב הומוגני, אם כי נוזלי, מגבירים את פעולת המיקסר לבינונית למשך כדקה ומפסיקים.

יוצקים לתבנית אפייה משומנת ומעבירים למרכז התנור ל-40 דקות, העוגה מוכנה כשנועצים במרכזה קיסם והוא לא יוצא רטוב, רק קצת מוכתם ועם פירורים מועטים.

מצננים את העוגה בתבנית כ-10 דקות ומחלצים אותה.

בינתיים מכינים את הציפוי – ממיסים את השוקולד (באן מארי או במיקרו בזהירות), כשהוא נמס מוסיפים את השמנת ומערבבים היטב. מצפים את העוגה בקרם – שנאמר יש בהחלט למה לצפות. בתאבון.

לחצו על הפעמון לעדכונים בנושא:
------------------------------

* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)
* [מתכונים](/ty-tag/recipes-0000017f-da28-dea8-a77f-de6a4ba50000)