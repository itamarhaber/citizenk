---
date: 2021-08-25 14:28:00+03:00
description: ???
source: https://www.haaretz.co.il/food/cookingwithkids/2021-08-25/ty-article/0000017f-f8f5-d044-adff-fbfd8e2a0000
tags: בישול
title: מה זה לעזאזל עוגי-גה פלצת-פיצה?
---

בין החום, לצורך בבדיקות קורונה והרצון הכללי להשתבלל, המטבח הביתי הוא מקום נפלא להעביר בו את הזמן. ככה מצאנו את עצמנו באחד הימים וקטינא אמר שזה די חבל שאין עוגיית פיצה ענקית. הפלגנו בדמיונות על תוספות משעשעות ואז שאלתי למה לא בעצם? בעוד עיניו מתעגלות בהפתעה עליזה, השאלות שלו העידו על חוסר אמון במוכנות הספונטנית שלי להכין שחיתות עתירת סוכר. לכן לא נותרה לי ברירה, אלא להדליק תנור, צעד ראשון וחשוב בהכנת עוגיות.

הכנו שלוש עד שהגענו לשילוב הנכון שהפיק מחמאות מהטועם הביתי והמדויק, אז כמה תובנות:

החמאה צריכה להיות ממש רכה. כל מה שצריך זה חצי שעה בטמפרטורת חדר, ולא - המסה במיקרו לא יוצרת אותו אפקט.

כדאי להוציא את הביצים חצי שעה לפני ההכנה, בלאו הכי הוצאתם חמאה, אז על הדרך.

זה נחמד לחתוך לשמונה, אבל תכל'ס זה הרבה יותר מדי גדול, ממליצה לחתוך לחלקים קטנים יותר.

**עוגי-גה-פלצת-פיצה**

 עברו לתצוגת גלריהעוגי-גה פלצת-פיצהצילום: קרן הבר**מה?**

150 גרם חמאה רכה

1/3 כוס (60 גרם) סוכר לבן

1/3 כוס (80 גרם) סוכר חום דחוס

2 ביצים גודל L

1 כף תמצית וניל

2 כוסות (280 גרם) קמח לבן רב-תכליתי

½ כפית מלח

½ כפית אבקת סודה לשתייה

חופן פצפוצי שוקולד מרירים

**לעיטור:** כל חטיף שוקולד שאוהבים, אפשר כמובן ללכת על תוספות בריאות יותר כמו צימוקים, חמוציות, אגוזים ושקדים.

 עברו לתצוגת גלריהעוגי-גה פלצת-פיצהצילום: קרן הבר**איך?**

מחממים תנור ל-180 מעלות.

בקערת מיקסר מערבבים את שני סוגי הסוכר והחמאה על מהירות נמוכה-בינונית, עד שמתקבלת תערובת אחידה.

בקערה קטנה טורפים ביצה אחת עם הווניל ומוסיפים לקערת המיקסר במהירות נמוכה ומוסיפים את הביצה השנייה.

בקערה מערבבים את הקמח עם המלח ואבקת הסודה לשתייה. כשהתערובת הומוגנית מוסיפים את הקמח למיקסר, מגבירים לאט את המהירות לבינונית וברגע שהוא כמעט נטמע לגמרי מפסיקים את הפעולה.

מוסיפים את פצפוצי השוקולד ומערבבים מעט.

משטחים את הבצק על תבנית מרופדת בנייר אפייה ויוצרים עיגול בקוטר של לפחות 30 ס"מ, אפשר גדול יותר – השאלה כמה דקה אתם רוצים שהעוגי-גה תהיה. חשוב להקפיד על עובי אחיד.

מקשטים כמו שרוצים ובמה שרוצים.

 עברו לתצוגת גלריהעוגי-גה פלצת-פיצהצילום: קרן הבר עברו לתצוגת גלריהעוגי-גה פלצת-פיצהצילום: קרן הברמכניסים למרכז התנור ל-15 דקות, מוציאים ומיד ומקררים על רשת כ-5 דקות. פורסים ונהנים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)