---
date: 2016-12-18 10:16:00+02:00
description: ???
source: https://www.haaretz.co.il/blogs/karenhaber/2016-12-18/ty-article/0000017f-f8bc-ddde-abff-fcfdb47f0000
tags: דעות
title: ההפסד הידוע מראש של השמאל
---

ההתלהבות של גורמים בשמאל משיתוף הפעולה של אראל מרגלית ואלדד יניב ממחישה יותר מכל את מה שחסר לשמאל. לשמאל חסר קול, קול שיגיד מה התקווה שהשמאל מציע ואולי גם השמאל כבר שכח מהי, כי בקדנציה השלישית ברציפות של נתניהו, המטרה של השמאל היא להביס אותו וכשזו המטרה היחידה - יש להניח שהיא לא תצלח.

אני זוכרת את המאמן שלי בהפועל ירושלים שאמר לי לפני תחרות הריצה הראשונה: "לא משנה מה, את לא מסתכלת הצידה להבין איפה היריב שלך, המטרה שלך היא קו הסיום, את המטרה שלך". עידן נתניהו הממושך השכיח מהשמאל שהמטרה היא לא הבסת נתניהו ולכן כל עוד השמאל ימשיך להיות זה שרץ ומסתכל על היריב ולא על המטרה, הוא לא יוכל להוות חלופה.

 עברו לתצוגת גלריהההתלהבות של גורמים בשמאל משיתוף הפעולה של אראל מרגלית ואלדד יניב ממחישה יותר מכל את מה שחסר לשמאל. לשמאל חסר קול, קול שיגיד מה התקווה שהשמאל מציע צילום: מוטי מילרודבעוד לתפיסות החברתיות והכלכליות של השמאל יש פוטנציאל אלקטורלי, הוא נתפס כמתנשא ואליטיסטי. עובדה זו ידועה כבר מזמן, אולם הדרך של מפלגת המרכז-שמאל להתמודד עם הבעיה אינה דרך שינוי ושבירת הסטיגמות, אלא דרך טשטוש מסרים. הרצון לקלוע לעמדת הבוחר החציוני זה ניסיון להסביר בדרך רציונלית את הטשטוש הזה, אבל האמת המרה היא שמה שגבר זה הרצון לנצח ולא הרצון לשנות. רק שהבעיה נשארת - הבוחרים אינם טיפשים, אם אין שינוי, אין סיבה להצביע אחרת.

הרצון להחליף את נתניהו מביא לכל מיני רעיונות, אחד מהם הביאה אמילי מואטי לפני כשבועיים – חבירה אסטרטגית של יש עתיד, המחנ"צ ומרצ לפריימריז פתוחים על הנהגת הגוש כשהרעיון המוביל הוא שזו הדרך היחידה להחלפת השלטון. בניסיון פרגמטי לפרק את ההבדלים, מסבירה מואטי שאין הבדל מהותי בין כל שלוש המפלגות שימנע איחוד שיש ביכולתו להביא למהפך בבחירות הבאות.

 עברו לתצוגת גלריהבקדנציה השלישית ברציפות של נתניהו, המטרה של השמאל היא להביס אותו וכשזו המטרה היחידה, יש להניח שהיא לא תצלחצילום: מוטי מילרודהרעיון של מואטי לא משולל יסוד, יש בו אפילו הגיון ברמה האסטרטגית, אבל לא בדרך ובטח לא בגלל הסיבות. אם מהפך אלקטורלי יהיה התוצאה זה נהדר, אבל הוא לא יכול להיות הסיבה. אינני טהרנית ובכל זאת אין דמיון בין יש עתיד למרצ, ניצחון של יש עתיד אינו ניצחון השמאל וזה בסדר, כל עוד אנחנו לא משלים את עצמנו.

הבעיה בעיני היא קונספציית השמאל-ימין שלמעשה אבד עליה הכלח והיא רק משרתת מוסדות מפלגתיים רקובים. קונספציית השמאל ימין מייצרת מחנאות מובנית שנסמכת על אבחנה ישנה שלא בהכרח תופסת. כל המערכת המפלגתית בישראל נשענת על התפיסה הזו ולכן למעשה אין שום כוח מניע לשינוי ובינתיים הפוליטיקה מייצרת בעיקר עימותים ושיסוע.

 עברו לתצוגת גלריההרעיון של מואטי לא משולל יסוד. חבירה אסטרטגית של יש עתיד, המחנ"צ ומרצ לפריימריז פתוחים על הנהגת הגוש כשהרעיון המוביל הוא שזו הדרך היחידה להחלפת השלטוןצילום: Erica Gannett for IRL Productionבעוד מערכות הבחירות נראות כמו הדהוד מסרים חסר הבחנה, כל הקמפיינים נשענים על קוסמטיקה ולא על מהות. מבחירות מבוססות פוטושופ, ביטים וסלוגנים לא יכולה להתפתח מדיניות מהותית. כדי לייצר שינוי מהותי בפוליטיקה הישראלית, יש צורך בשבירת הקשר הגורדי של שמאל-ימין. השאלות העומדות היום לפתחה של מדינת ישראל הן מהותיות והן נסובות סביב ערכי היסוד של הדמוקרטיה וזה חוצה גבולות של ימין-שמאל.

החשש משינוי הוא ברור, חלוקה פוליטית מסורתית יוצרת מוסדות מסורבלים ומדושנים שלא בקלות ייתנו לשטיח להישמט מתחת לרגליהם. בעוד הפוליטיקה נשארת מסורתית, המציאות חורגת מכללי הפוליטיקה. מה שחסר היום הוא קול אחר בעל סדר עדיפויות ברור. ישראל עומדת כבר הרבה זמן באמצע צומת ומפחדת להחליט החלטות ובינתיים מושכת המון תשומת לב ולא מבינה למה.

צריך לייצר מחנה אחר אבל לא מחנה שמטרתו להחליף שלטון, אלא להחזיר את התקווה. מחנה המבוסס על ההבנה שמדינת ישראל אינה יכולה להיות דמוקרטיה כל עוד היא מחזיקה בשטחים ולא מסדירה את עניינם לכאן או לכאן. הפגיעה אינה רק בזכויות האדם של הפלסטינים, היא גם פגיעה, תאמינו או לא, בזכויות האזרח של המתנחלים, יהא זה ציבור מאותרג ככל שיהא. המחנה הזה צריך לחרוט על דגלו שוויון וצדק חברתי. הפוליטיקה של היום יוצרת פילוג ושיסוע והציבור הישראלי לא יוצא נשכר מזה. המכנה המשותף הישראלי יכול להיות דמוקרטי ויכול להיות לאומי דתי, אלא שאין אף אחד שמוביל את המחנה הדמוקרטי, הוא לא נתפס כפוטנציאל אלקטורלי.

אפשר להמשיך לנגן את אותה מנגינה עליה מנצח נתניהו ולא לא להבין איך המהפך מתרחק ואפשר להפסיק להסתכל על הדברים מאותה נקודת מבט עקומה וישנה שהמראה הישנה שמחזיקים מול עינינו מציגה. יש עתיד לא תרוץ עם מרצ, התחרות כבר מזמן אינה על הנהגת השמאל, ולפיד בוודאי לא יגיש מועמדות לזה. השאלה האמתית היא לא מה עושים עם מה שיש, השאלה היא איך יוצרים קול חדש בעל אג'נדה דמוקרטית ברורה ולזה יש רוב בישראל. הוא מגיע מההבנה שיש מקום לכולם והשאלה היא לא מי ינצח את נתניהו, אלא מי יבטיח עתיד לישראל.