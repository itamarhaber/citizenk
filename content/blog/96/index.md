---
date: 2021-07-29 08:23:00+03:00
description: ???
source: https://www.haaretz.co.il/blogs/karenhaber/2021-07-29/ty-article/0000017f-f8de-d2d5-a9ff-f8de97a90000
tags: דעות
title: מדליית זהב בענף ההכחשה
---

הנה משהו שלא עשה כותרות השבוע, גם השבוע: מאז יום שישי נהרגו שלושה פלסטינים מאש צה"ל. אף אחד מהם ככל הנראה לא סיכן חיי ישראלים. ביום שישי נהרג [מוחמד מוניר א-תמימי](/news/politics/2021-07-23/ty-article/.premium/0000017f-e966-d62c-a1ff-fd7ff4620000), בן 17, בנבי סאלח; בשלישי נורה למוות [שאדי לוטפי סאלים](/news/politics/2021-07-28/ty-article/0000017f-eb77-d3be-ad7f-fb7fa0a90000), בן 41, בכפר ביתא; ברביעי נהרג [מוחמד אל-עלאמי](/news/politics/2021-07-28/ty-article/0000017f-e6a8-d97e-a37f-f7ed2c1d0000), בן 12, כשישב במכונית בעיירה בית אומר. א-תמימי מוסגר כמתפרע, סאלים כמחבל ולגבי אל-עלאמי עוד לא ברור כיצד ימוסגר. 

כשבישראל סופרים דמים, רק דם של יהודים נחשב. הדם הערבי נמדד בדם היהודי שנחסך בעקבות מותם, גם אם לא היו נוגעים בשערת ראשו של יהודי. מרבית הפלסטינים אינם רוצחים. זה לא משנה את הסיפור שאנחנו מספרים לעצמנו על כך שאם נסיט מהם מבט - הם יקומו לשחוט אותו. היו מעשי טרור נפשעים וייתכן שעוד יהיו. אפשר גם להניח שנמנעים מדי פעם מעשי טרור. אך הרבה יותר מכך - בכל אירוע ירי מהסוג שתיארתי, אנחנו לוקחים נקודות ומנפחים אותן כך שלא נראה את התמונה המלאה. 

 עברו לתצוגת גלריהההרוג, מוחמד מוניר א-תמימיאם היינו סופרים את המתים בדייקנות הראויה, היינו מגלים כבר מזמן שיותר פלסטינים נהרגו מיהודים. שאנחנו כבר מזמן לא הקורבן אלא המדכא. אבל, בעוד כל יהודי הוא קורבן של טרור חסר מעצורים, הפלסטיני הוא תמיד מחבל או אחד שנפגע בגלל נזק היקפי ומותו הוא באשמתו שלו. כשפלסטיני הורג הוא בחזקת חיית אדם, כשישראלי הורג - זה כחלק מפעולה לגיטימית של "הצבא הכי מוסרי בעולם". 

 עברו לתצוגת גלריהההרוג שאדי לוטפי סליםהצדקנות שלנו רק נעשית יותר ויותר שקופה. רואים לנו את השקרים ואת המעשיות שאנו מספרים בעיקר כדי לעבוד על עצמנו. אנחנו יכולים להצמיד לכל פלסטיני את התואר "מחבל" - זה לא עושה את זה נכון, רק הופך את זה למוצדק בחברה הישראלית-יהודית. ישראל לא רואה במפעל ההתנחלויות גורם אלים שבעצם קיומו הלא-חוקי פוגע במרקם החיים בגדה המערבית. אנו הרי נסמכים על "הבטחה אלוהית" ולא רואים את האדם בחומדנו את האדמה. מציאות הכיבוש שהשתקפה [מכתבתו של יגאל מוסקו](https://www.mako.co.il/news-n12_magazine/2021_q3/Article-d438011be65aa71026.htm?sCh=31750a2610f26110&pId=173113802) ב"אולפן שישי" לא תסדוק את המציאות המדומה שיצרנו. 

 עברו לתצוגת גלריהההרוג מוחמד אל-עלאמיאז השבוע נהרגו עוד שלושה פלסטינים. הם לא היו מחבלים. כל פשעם הוא היותם פלסטינים במקום ובזמן הלא נכון. זה נשמע נורא. יותר קל לבלוע את זה כשהם מתוייגים מדי כמתפרעים או מפגינים או מחבלים. כדי להתחיל לנוע אל סיום הסכסוך, עלינו לנטוש את מחוזות ההכחשה. לו ההכחשה הייתה ענף אולימפי היינו קוטפים בו את מדליית זהב. זניחת ההכחשה לא תהפוך את ישראל לאשמה הבלעדית ואת הפלסטינים לדובוני אכפת לי. זה רק ינפץ את המציאות הדיכוטומית שיצרנו כדי להתמודד עם השקרים שלנו. השבוע נהרגו שלושה פלסטינים. תשאלו את עצמכם שוב - למה?

לחצו על הפעמון לעדכונים בנושא:
------------------------------

* [התנחלויות](https://www.themarker.com/ty-tag/0000017f-da59-d42c-afff-dffbfa530000)
* [פלסטינים](https://www.themarker.com/ty-tag/0000017f-da2d-dea8-a77f-de6fa5fe0000)