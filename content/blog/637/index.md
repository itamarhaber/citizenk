---
date: 2017-01-08 13:36:00+02:00
description: ???
source: https://www.haaretz.co.il/blogs/karenhaber/2017-01-08/ty-article/0000017f-f8f9-d887-a7ff-f8fd9c750000
tags: דעות
title: בשביל מה יש חברים? כשהתדמית של נתניהו מתחילה להיסדק
---

ביום חמישי נחקר ראש הממשלה שוב על ידי חוקרי המשטרה ושום תגובה לא יצאה בעניין בפייסבוק של ראש הממשלה, ערוץ התקשורת המועדף עליו. מי שתיקשר לציבור את החקירה היה עו"ד ויינרוט שבעיקר הצטיין כ"אובר-חוכם" בתגובה השנונה בעיני עצמה ש"בקבלת סיגר אין בדל של עבירה פלילית". בדל. ברור שאין בדל, כל הבדלים היו במאפרה.

ויינרוט ונתניהו יכולים לנקוט בשיטת ה"לא היה כלום" ואין בעיה עם מתנות בין חברים, רק שסיגרים ושמפניות באלפי שקלים לחודש זה לא כלום ומתנות בין חברים בדרך כלל פועלות לשני הצדדים. חוק שירות הציבור (מתנות) 1979, קובע איסור פלילי על עובד ציבור או נבחר ציבור לקבל מתנה שאינה "מתנה קטנת ערך וסבירה" במסגרת המקובל, זה לא רק עניין של אתיקה. הקנס על קבלת מתנה בניגוד לחוק עומד על פי שלושה מערכה ביום קבלתה. החוק מקבל את טיעון "ידיד אישי קרוב", אולם כפי שקבע ב- 2000 היועץ המשפטי לממשלה רובינשטיין, 'גם כאשר ניתנת מתנה על ידי ידיד קרוב, מן הראוי לדווח עליה ולו כדי שלא יבוא יום ויהיה צורך להיחקר על כך'. נתניהו לא מדווח ולא מדברר. אבל זה בסדר כי כמו שאמר הבוקר ח"כ אמסלם לקרן נויבאך "אז מה אם יש חוק?"

 עברו לתצוגת גלריה אולי איתות שמסמן נתניהו לאדלסון שהוא עדיין בעניינים לאור ההתרחקות האחרונה בין ראש הממשלה ושופרו, בטח עם הידיעות על ההצעה לנוני מוזס של הרגעת המתקפות תמורת חיסול "ישראל היום" צילום: אילן אסייגהשתיקה העכשווית של ראש הממשלה בעניין החקירה מעניינת יותר מהצהרותיו הזחוחות ומעידה על הלחץ יותר מכל מילה שהפריח, משל היתה עשן סיגרים, עד עכשיו. בעוד התקשורת מתמקדת בחקירות, מתמקד נתניהו בגינוי של הקונגרס האמריקאי את החלטת מועצת הביטחון של האו"ם. הבחירה אינה סתמית, זה יוצר מראית עין שהחקירה אינה פוגעת בשגרת עבודתו של ראש הממשלה, זה מגמד את החקירות אבל גם מאפשר לנתניהו למזער נזקים בתוספת בונוס עוד ניגוח בזירת נתניהו-אובמה, שנתניהו מסרב לנטוש.

הגינוי אמנם בעל משמעות הצהרתית גרידא, אך נראה שנתניהו רואה בו תשובה להפסד שנחל בקונגרס במרץ 2015, בגדר "צוחק מי שצוחק אחרון" לאובמה. רק שבתכל'ס אובמה אמר את המילה האחרונה ואותה יהיה קשה לישראל לעקוף. החלטת הקונגרס, גם אם קוסמטית בלבד, היא דווקא תרגיל מעניין אם מעיפים מבט גם מאחורי הקלעים.

 עברו לתצוגת גלריהעו"ד יעקב וינרוט עם ענבל אור בבית המשפט. תיקשר לציבור את החקירה היה עו"ד ויינרוט שבעיקר הצטיין כ"אובר-חוכם" בתגובה השנונה בעיני עצמה ש"בקבלת סיגר אין בדל של עבירה פלילית" צילום: עופר וקניןבין יוזמיה ומוביליה הבולטים של החלטת הגינוי של הקונגרס עומדים נציגי הקונגרס אד רויס (רפובליקאי ויו"ר ועדת החוץ של הקונגרס) ואליוט אנגל (דמוקרטי וחבר בוועדה). שני אנשי קונגרס שמשתפים פעולה רבות בעיקר בנושא ישראל, שניהם חברי המועצה הלאומית הישראלית-אמריקאית, שניהם בקשרים טובים עם אדלסון (שתורם למועצה כ- 10 מיליון דולר בממוצע בשנה) ואלה לא קווי הדמיון היחידים ביניהם, גם הקשר הטוב עם נתניהו מאפיין את שניהם.

האם הבחירה של נתניהו להתמקד בקונגרס היא רק preview למגמה המתקרבת במדיניות החוץ האמריקאית בעידן טראמפ? ואולי יש כאן עוד ספין קטן בעידן של קהל שעובד על ביטים ולא מחבר אחד ועוד אחד? אולי איתות שמסמן לאדלסון שהוא עדיין בעניינים לאור ההתרחקות האחרונה בין ראש הממשלה ושופרו, בטח עם הידיעות על ההצעה לנוני מוזס של הרגעת המתקפות תמורת חיסול "ישראל היום". אולי, אבל מה שבטוח זה שנתניהו נתלה בזה כמו טובע בקנה רצוץ.

 עברו לתצוגת גלריהבמצבו המוחלש כרגע, עם התבוסה המביכה במועצת הביטחון של האו"ם כשהוא שקוע בחקירות עד צוואר, נתניהו צריך כל עזרה שהוא רק יכולצילום: אמיל סלמןאם מנסים להבין למי הגינוי עוזר התשובה היא בראש ובראשונה לנתניהו. במצבו המוחלש כרגע, עם התבוסה המביכה במועצת הביטחון של האו"ם כשהוא שקוע בחקירות עד צוואר, נתניהו צריך כל עזרה שהוא רק יכול. ובשביל מה יש חברים? כלומר חוץ מאשר למתנות פה ושם או בשוטף. כאשר לגינוי אין משמעות והכל תדמיתי, הרי שהתדמית של נתניהו זקוקה להכי הרבה טיפוח ולא יזיק אם זה ייתן גם איזה בוסט קליל לטראמפ. בכל זאת חברים אמורים להיות שם גם ברגעים הקשים.

החלטת מועצת האו"ם הוכיחה שנתניהו טעה בקריאת המפה לפני התכנסות המועצה. הוא לחלוטין פספס את ניו זילנד, שם את הביצים בסל הלא נכון, תדרך בשם "מקור בכיר", וגרר את טראמפ פנימה למקום לא נוח. כל אלה לא מתיישבים עם תפיסת "אני ראש ממשלת ישראל הקטנה מנהל את העולם", אז מה עושים? מנסים לתקן ואיפה מתחילים? במקום בו יש חברים שמוכנים לעזור תמיד. אבל העובדה האמתית היא שההחלטה תדמיתית וההתמקדות בה תדמיתית ובעצם גם הסיגרים הם רק תדמית. הבעיה העיקרית היא שהתדמית הזאת לא עובדת, יש לה רק תדמית כזו וגם היא מתחילה להיסדק.