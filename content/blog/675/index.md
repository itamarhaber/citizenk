---
date: 2016-08-21 12:35:00+03:00
description: ???
source: https://www.haaretz.co.il/blogs/karenhaber/2016-08-21/ty-article/0000017f-f899-d47e-a37f-f9bd0cb20000
tags: דעות
title: נקודת שיווי המשקל של נתניהו
---

קצת שקט באוגוסט הזה בלי מבצע צבאי, בלי יותר מדי דרמות, כמעט בלי פוליטיקה ועם אולימפיאדה. אם תשימו לב לבד מסיקור אירועים, בצד של הפוליטיקה הישראלית אין הרבה יותר מדי מה לדווח. זה לא שאין התרחשויות, יש כל הזמן, אלא שהתקשורת הפכה קצת לכלב האדון במשחק ב"תפוס את המקל". היא נושכת רק כשנותנים לה במה לנגוס. דווקא השקט הפוליטי היחסי, יכול היה להיות קרקע פוריה לתקשורת ליצר את סדר היום. בגדר כולם בפגרה, אבל התקשורת עובדת.

 עברו לתצוגת גלריהקצת שקט באוגוסט הזה בלי מבצע צבאי, בלי יותר מדי דרמות, כמעט בלי פוליטיקה ועם אולימפיאדה. אם תשימו לב לבד מסיקור אירועים, בצד של הפוליטיקה הישראלית אין הרבה יותר מדי מה לדווחצילום: מוטי מילרודהתקשורת כמו גם הפוליטיקה נמצאות בלופ ובלא אלכסנדר מוקדון שישבור את הקשר הגורדי. הן רודפות אחרי הציבור, האחרונה כל כמה שנים בקלפי והראשונה על מחזור מכירות יומי ורייטינג. שתיהן עסוקות ללא הפוגה בדעת הקהל, הסיבה והמסובב. למה שהקיץ עם מיעוט האירועים לא ידרבן את התקשורת לסכם את הישגי הממשלה, לטוב ולרע שנה ושלושה חודשים לתוך הקדנציה? כי התקשורת ברובה סובלת מקשיי נזילות לכן לא תשקיע במה שהציבור לא מתעניין בו. אבל איך זה יכול להיות שהציבור לא מתעניין בהתקדמות של הממשלה בתחומים שאמורים לגעת ביומיום שלו?

האם זה לא בדיוק מה שצריך לעניין את הציבור? מה מצב מערכת החינוך לקראת שנת הלימודים המתקרבת? מה קורה ברמת תשתיות? תחבורה? בריאות? דו"ח מצב, אפילו עם השוואה של מה שהיה בשנה שעברה ומה היו יעדי הממשלה והאם עד עתה הם הושגו או התקדמו. התקשורת מותירה הרבה קצוות פרומים ובמקום שתעדכן ותבחן ותחקור, אייטמים מתפוגגים והציבור לרוב נשאר עם זווית מאוד צרה של האירועים אם בכלל. דומה שלתקשורת ולפוליטיקאים נוח יותר עם ציבור נבער בעל ידע מועט אם בכלל. אפשר להבין מדוע זה אינטרס פוליטי, אבל השאלה הנשאלת היא למה התקשורת משתפת עם זה פעולה.

 עברו לתצוגת גלריהלמה שהקיץ עם מיעוט האירועים לא ידרבן את התקשורת לסכם את הישגי הממשלה, לטוב ולרע שנה ושלושה חודשים לתוך הקדנציה? כי התקשורת ברובה סובלת מקשיי נזילות לכן לא תשקיע במה שהציבור לא מתעניין בוצילום: עופר וקניןמעבר לשאלת הרייטינג והכסף, הרי שכמו האופוזיציה, גם התקשורת נכנעת לספקולציה של "מה הציבור רוצה". ממש כמו האופוזיציה ששוגה בחושבה שאם הציבור מצביע נתניהו זה מה שהוא רוצה ולכן תואמי נתניהו צצים בכל מקום, גם התקשורת חושבת שהיא מעניקה לציבור את מה שהוא רוצה, את מה שמביא קהל. אבל במקום להביא את הקהל אליה, היא מביאה עצמה לקהל. ככה נוצר מצב שאין הרבה בידול ואין שיח ציבורי רחב. בפוליטיקה הזמירות אותן זמירות – הקול קול הרצוג או לפיד והדברים דברי נתניהו, ובתקשורת – כמעט כולם מדווחים על אותם דברים בתוך סדר יום יחסית דומה, אם כי בעל פרשנויות שונות כמובן, בטח בתקשורת הכתובה. ככה מצטמצמים גווניו של השיח ונוצר מעגל קסמים הנשען בעיקר על חוסר הידע של הציבור.

מצב זה של שיווי משקל הוא מצב שלא ממש מאפשר שינוי כי כל שחקן פוחד לשנות את כללי המשחק. שינוי כללי המשחק עלול להיות הרסני, בה במידה שהוא עשוי להיות הצלחה כבירה. אלא שאין מי שיקח את הסיכון, גם בפוליטיקה וגם בתקשורת. במידה רבה העיסוק של התקשורת רק במה שנתפס יותר סקסי מסביר גם את ההתנהלות של נתניהו. בתוך שווי המשקל הזה הוא יוצא נשכר כל עוד כללי המשחק נשארים באחריותו. האופוזיציה חוששת ליצר שיח אחר ומנסה להתחקות אחר יסודות ההצלחה של נתניהו ומשם להפיל אותו. התקשורת מתעסקת בו באובססביות ושבויה בפרזנטציה שהוא מייצר לה, כמו גם לתכתיבי סדר היום שלו.

 עברו לתצוגת גלריההאם זה לא בדיוק מה שצריך לעניין את הציבור? מה מצב מערכת החינוך לקראת שנת הלימודים המתקרבת? מה קורה ברמת תשתיות? תחבורה? בריאות?צילום: מארק ניימן / לע"מניתן לקרוא לזה "נקודת שיווי המשקל של נתניהו", פראפראזה ל"שיווי משקל נאש" – מצב בו יש מספר שחקנים ולמעשה אף אחד מהם אינו יכול לנצח ע"י אסטרטגיה שונה אלא אם כן עוד שחקנים ישנו את האסטרטגיה או לחלופין, אחד מהם ירצה לעשות שינוי שהוא בלתי מתקבל על הדעת, או במילים אחרות לא ראציונאלי. במצב כזה, התוצאה האופטימלית עבור כל השחקנים הא בהשארת המצב על כנו. אלא שזה אבסורד, כי לבד מנתניהו אף אחד לא נמצא במקום הרצוי לו. זו נקודת שיווי משקל מלאכותית הנשענת על פרספקטיבה צרה וידיעה חלקית של כל שחקן לגבי האסטרטגיה של האחר. ייתכן שההישג הכי גדול של נתניהו הוא בצמצום זווית הראיה. בידי התקשורת והאופוזיציה הכלים להרחיב אותה, אלא שכולם עסוקים לשחק במשחק העכברונים. כל עוד יש קצת גבינה, מי בכלל צריך יותר?