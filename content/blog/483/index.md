---
date: 2018-03-19 12:50:00+02:00
description: ???
source: https://www.haaretz.co.il/blogs/karenhaber/2018-03-19/ty-article/0000017f-f8d4-d47e-a37f-f9fcde6c0000
tags: דעות
title: 'למהפכה דרוש אומץ: המפתח הוא אבי בוסקילה'
---

ביום חמישי יגיע המרוץ לראשות מרצ לקו הסיום. זה אומר שלא הרבה אחרי, לפחות קוראי "הארץ", יקראו שוב הרבה פחות על המפלגה, שלאחרונה תפסה הרבה מקום. כל כך הרבה מקום שניתן היה להאמין לרגע שמרצ היא מפלגה גדולה ומשפיעה. אבל האמת היא שמרצ קטנה, כמה קטנה? חמישה מנדטים קטנה. פוטנציאל תמיד היה למרצ, אבל את התרגום שלו למציאות היא כמעט תמיד מצליחה לפספס. 

במשך שנים טוענים אנשי מרצ שהבעיה אינה הדעות, אלא חוסר היכולת להניע מהסכמה עקרונית להצבעה בפועל. בהנחה שזה הקריטריון העיקרי לבחירות הקרובות לראשות המפלגה הרי שבמבחן הזה יש להכיר שזנדברג נידונה להיכשל. הסיבה לכך פשוטה - בחמש השנים שזנדברג חברת כנסת היא תמיד היתה בקדמת הבמה ובאופן טבעי הפכה לפנים הצעירות המזוהות של מרצ. אם מרצ רוצה שינוי תדמית אז לזנדברג זה כבר מאוחר מדי. מרבית הציבור לא ממש אוהב אותה, באופן אירוני בדיוק מהסיבות בגללן מצביעי מרצ מעריכים אותה. 

לכן, הכתובת על הקיר. השאלה היא כמה רחוק רואים מצביעי מרצ. בעוד ששני המועמדים לראשות מרצ, בוסקילה וזנדברג, ראויים וטובים, רק אחד נושא פוטנציאל אמיתי של שינוי. גם זנדברג וגם בוסקילה צעירים, ערכיים, בעלי ניסיון כל אחד בתחומו, רהוטים, אינטליגנטים, אנרגטיים וחדורי מוטיבציה. אבל, כאמור, השאלה אינה אם הם יכולים להוביל את מרצ, כי התשובה לזה היא חד משמעית חיובית. השאלה היא מי מהם יכול להביא לשינוי ולהמריץ מחדש את מרצ וסוף סוף להתחיל לממש את הפוטנציאל המדובר. 

 עברו לתצוגת גלריהאבי בוסקילה. מפתח למימוש הפוטנציאל של מרצצילום: תום מרשקאם מרצ מתכוונת להתנער מהתדמית שלה - זנדברג היא אותו פרזנטור משכבר הימים ולא משנה כמה תתאמץ להתנער מהתדמית הציבורית שדבקה בה. באופן פרדוקסלי, עכשיו, אחרי [פרישת דור המנהיגים הוותיק](/news/politi/2018-02-28/ty-article/0000017f-e3a2-d804-ad7f-f3fa5ff70000), אמור היה להיות הזמן שלה לזהור ולהנהיג, אבל אם פני מרצ קדימה, זנדברג אינה זו שתשבור את תקרת הזכוכית שהתגבשה מחדש מאז 1992. לעומת [ניסיון "הרענון" של זנדברג](/news/politi/2018-02-28/ty-article/.premium/0000017f-f452-d47e-a37f-fd7e84f70000), בוסקילה מאתגר את כל התפיסות המיושנות של מרצ. אם תרצו, הוא בדיוק מה שמרצ מסבירה כל השנים שהיא צריכה, בעיקר בתפיסה שלו את השטח. בוסקילה לא מדבר על מהפכת השמאל והתנצלויות, כאיש שטח הוא מבין את הצורך בחריש עמוק בכל רחבי הארץ. השאלה היא אם למרצ יש את האומץ הנדרש לעמוד במבחן האש, כלומר הקלפי. 

זה השלב הבא להשלמת השינוי שהחל בפתיחת השורות. הניעור המשמעותי שיכול להביא להתעדכנות של מרצ ולפריצתה לקהלים חדשים. מי שהמהלך הזה מלחיץ אותו הוא מנגנון המפלגה, מנגנון שמזמן פועל גם עבור הישרדותו שלו ובמידה רבה הפך לאבן ריחיים על צוואר השינוי ואגב – [המנגנון ברובו תומך זנדברג](/news/politi/2018-03-13/ty-article/0000017f-e786-d97e-a37f-f7e74d900000). התנעה של מרצ לא יכולה להיעצר בבחירות ליו"ר, מהפכה צריכה מחויבות ואמונה. מי שרוצה מרצ חדשה, לא יקבל אותה עם זנדברג שמציעה את מרצ עם מתיחת פנים "הבית היהודי סטייל". 

 עברו לתצוגת גלריהתמר זנדברג בדיון ועדת הפנים בכנסת. הציבור הישראלי לא אוהב אותן מאותן סיבות שמצביעי מרצ מעריכים אותהצילום: אוליבייה פיטוסימהפכה איננה סיסמה "שמאל לא מתנצל" נוסח בנט אבל הפוך, שזו תמצית הבשורה על פי תמר. מכאן זה נראה שמבחינתה הניצחון הפנימי בכס ואם זה הקמפיין הארצי, קמפיין תקפני ומנותק שמדבר לאלה שממילא מצביעים מרצ, אין כאן מהפכה. להפך, אסטרטגיית קלוגהפט לא עובדת הפוך, ע"ע אראל מרגלית. אם מרצ תבחר בזנדברג היא תבחר המנהיגה ראויה אבל שתשאיר אותה פחות או יותר במקום, היא לא מובילה מהפכה רק את שירת מקהלה. כי איך שלא מסובבים את זה - זנדברג נשארת באזור הנוחות, האזור ממנו לא פורצות מהפכות. 

זנדברג היא אב טיפוס של כל מה שמרצ וזה אומר שלא רק שהיא רהוטה ואינטליגנטית, היא גם נתפסת כמתנשאת, רדיקלית ומנותקת. בעצם זנדברג היא הנסיכה היחידה שמרצ הצמיחה והרצון לראות אותה זורחת עם היעלמותם של דור המנהיגים הוא הגיוני אבל הוא more of the same ומן הידועות שחזרה שוב ושוב על אותן טעויות לא מולידה הצלחה. המציאות מוכיחה שמה שטבעי למרצ משאיר את מרצ בגבולותיה המצומצמים, בשטח ההיקפי של אזור הנוחות. אם מרצ רוצה להשתנות זה לא יקרה דרך המנגנון המפלגתי הסטגנטי, שהיה אחת הסיבות לפתיחת השורות מלכתחילה. גם החלטתה להציג את מרצ כאוונגרד משעשעת לאור העובדה שהרעיונות הבסיסיים של מרצ כבר מזמן מקובלים על חלקים רבים בחברה, רק שמרצ מעולם לא השכילה לראות את זה. 

שוויון, דו קיום, הפרדת דת ומדינה, נישואים אזרחיים, צדק חברתי, סוציאליזם ליברלי, הפסקת הכיבוש, חינוך ערכי (רשימה חלקית) – כל אלה אינם רעיונות רדיקליים. אלה רעיונות הליבה של מרצ שישראלים לא מעטים שותפים להם. מרצ צריכה להגיד את זה לכל אותם אנשים ששומעים מרצ וחושבים על זנדברג קוראת לחברי כנסת "נאצים". מרצ לא צריכה לשכנע את השמאל המסורתי, היא צריכה להפיץ את האידיאולוגיה שלה בציבור בעבודה קשה ובעיקר מתוך קירוב ולא מתוך אנטגוניזם. 

השורה התחתונה היא שזנדברג יכולה להחזיר למרצ עוד מנדט-שניים של מצביעים שממילא מתלבטים בין לא להצביע לבין להצביע איפשהו במרכז-שמאל, אבל לא יותר מזה וזה אינו מימוש הפוטנציאל, זו הליכה על בטוח על אנשי מרצ המסורתיים ללא הגדלת הקהל. פרדוקס? בוודאי, אבל החיים הפוליטיים הם רצופים בפרדוקסים. בחירה בזנדברג, טובה ככל שתהיה, היא ויתור מראש על הקהלים שמרצ כבר שנים מקוננת שהם הפוטנציאל והיא לא מגיעה אליו. לאבי בוסקילה יש סיכוי, השאלה היא אם מרצ תלך על בטוח וקטן או על אומץ ופוטנציאל לגדול. המהפכה של מרצ אפשרית, זה עניין של בחירה.