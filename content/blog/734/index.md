---
date: 2016-02-24 11:01:00+02:00
description: ???
source: https://www.haaretz.co.il/blogs/karenhaber/2016-02-24/ty-article/0000017f-f8be-d318-afff-fbffa0b30000
tags: דעות
title: 'מדד השכול: הדברים שאמר המפכ"ל הם מה שהציבור הישראלי רוצה לשמוע'
---

"דומה שבזמן שאנחנו בחרנו לקדש את החיים, לתת להם משמעות, להרים על נס את התרומה שהקורבנות השאירו לחברה הישראלית, את המורשת שהם השאירו להם לנצח," אלה חלק מהדברים אותם בחר המפכ"ל רוני אלשייך לשאת בכנס משפחות שכולות של 'יד לבנים' באילת ביום שני השבוע. " אויבנו בחרו לקדש את המוות. המסר הסמוי שלהם: אין שום חשיבות לחיים ובמחי לחיצת כפתור או שליפת סכין אפשר לעבור לעולם טוב יותר ולהיפטר מהאתגרים של העולם הזה. זה בעצם בעיניי אנטי תזה לערכים של החברה הישראלית".

הדברים האלה מתקבלים בהנהון בציבור הישראלי, כמו מפייסים אותו אחרי שהזדעק מהאמירה של רזי ברקאי על השכול שקיים בשני הצדדים. אלא שהדברים שאמר המפכ"ל הם מה שהציבור הישראלי רוצה לשמוע, או שאולי זה מה שהפוליטיקאים רוצים שהציבור ישמע. בעידן בו הפלסטינים כבר לא בגדר "אין פרטנר" אלא "חיות טרף", רוצחי נשים יהודיות, צמאי דם ותאבי נקם, זה "הם" ו"אנחנו". "הם", "אויבינו", "בני החושך" המשחרים לטרף מולם עומדים "אנחנו" (למעט ערבים ושמאלנים ומתנגדי כיבוש באשר העם בארץ ובעולם) ואת ה"אנחנו" הזה צריך לרומם בעיקר בתקופה שכזו ומה טוב יותר מהשוואה?

 עברו לתצוגת גלריהנרטיב השאהיד בתוך החברה הפלסטינית אינו מנותק מקונטקסט דתי או לאומני אך הוא גם חלק מסימפטומים של מאבקצילום: אי־פייש פרמטרים רבים להשוואה בין חברות, שכול אינו אחד מהם. שכול הוא האבדן, הצער, החוסר. השכול הוא כל מה שהיה שנמדד באין של הרגע ואינו מתמלא, הוא בוודאי אינו ניתן למדידה. צער, דמעות וכאב לא ניתן לכמת ולהשוות, מי שמע על יחידת מדידה תקנית לצער אנושי? ממש כמו טביעת אצבע, גם לצער ביטוי ייחודי ואישי, אך כדברי וולטר, "דמעות הן השפה השקטה של האבל", מסר שמובן בכל שפה וללא תרגום.

כמו בין כל שתי חברות, גם את החברה הישראלית וגם את החברה הפלסטינית ניתן להשוות אבל לא במדדים רטוריים, אלא בכלים מחקריים. ההשוואה שעשו המפכ"ל אלשייך ביום שני והשר יעלון ביום שלישי בכנס המשפחות השכולות, אינה מתבססת על כלים מחקריים אלא על רטוריקה פוליטית המעודדת פחד ושנאה. שכול אינו ערך שניתן למדוד והורה באשר הוא הורה אינו מבקש לילדיו אלא חיים. בסופו של דבר, כאב האבדן משותף אך גם שונה ואיננו בר מדידה, בטח לא עבור קרוב המשפחה השכול ועל אחת כמה וכמה למתבונן מהצד.

הפסיכולוגיה עוסקת הרבה בשכול ובמוות ואסכולות מסויימות גם מתארות שלבים בשכול, אך האמת היא שגם לשלבים השונים האלה אין אחיזה אמיתית במציאות כיון שההתמודדות עם השכול היא אישית. למעשה מחקרים מוכיחים שרק השלב הראשון, שלב ההלם, הוא בינלאומי וגם בתוכו ספקטרום התגובות האנושיות אינו מתוחם.

 עברו לתצוגת גלריהההשוואה שעשו המפכ"ל אלשייך ביום שני והשר יעלון ביום שלישי בכנס המשפחות השכולות, אינה מתבססת על כלים מחקריים אלא על רטוריקה פוליטית המעודדת פחד ושנאהצילום: רמי שלושאלשייך ויעלון לא התכוונו לשכול, אלא למנהגי אבלות ולשאהידים. הם התכוונו לחלוקת הסוכריות ולאימהות המדברות בגאווה על בנם השאהיד. זו השוואה קלה מדי ונוחה מדי ובעיקר מסיתה ובטח לא מעידה על העדר שכול. אינני מסירה מהפלסטינים את האחריות לבחירה באלימות כדרך לגיטימית למאבק מהצד השני מאבק לעצמאות בכל העולם תמיד היה משולב באלימות וגם בבניית נרטיב. נרטיב השאהיד בתוך החברה הפלסטינית אינו מנותק מקונטקסט דתי או לאומני אך הוא גם חלק מסימפטומים של מאבק. כל חברה בהתאמה בונה לעצמה נרטיב של גיבורים והגיבורים של כל חברה נמדדים בפרמטרים התרבותיים המקובלים של כל חברה. נורמות ההתנהגות בחברה הישראלית והפלסטינית שונות, אך בשתי החברות מתפתחת אגדת הגיבור, היא שונה מאוד אך דפוסיה חיוניים לנרטיב הלאומי המכונן.

השוואה, גם מדעית, בין גיבורים או נרטיבים של חברות אינה מנותקת קונטקסט והשיפוטיות היא בלתי נמנעת. באופן טבעי אפילו החוקר המודע להטיות לא יכול להימנע מכולן. אנו שופטים תרבויות אחרות בהתאם לסט הערכים שלנו, בוודאי כאשר ההשוואה היא מול קבוצה מתחרה. את האבל שלהם אנחנו שופטים מול האבל שלנו, קריאת קדיש מול חלוקת סוכריות וצהלולים, ברור שהכאב שלנו מול מה שאנחנו רואים בו רק שמחה יוצר מראש את המסקנה, אולם זו הבניה של רגשות אצלנו מול דמוניזציה של האחר. לא אדבר בזכות השאהיד ובוודאי לא בזכות רצח חפים מפשע, אולם זה איננו קשור לשכול.

 עברו לתצוגת גלריהאלשייך ויעלון לא התכוונו לשכול, אלא למנהגי אבלות ולשאהידיםצילום: תומר אפלבאוםלנושא קדושת החיים וקדושת המוות, גם יש שוני בין הנרטיבים, אולם גם אצלנו יש סגידה לקדושת המוות, רק שלתוכה גדלנו והיא בנויה על הנורמות שהחברה היראלית יצרה. אלא שאם רגע נבחן אותנו, נגלה שלמעשה גם אנחנו מקדשים את המוות לא פחות והוא ארוג בתוך ההיסטוריה שלנו וההבנייה הלאומית.

במדינה בה דורות שלמים גדלו על המשפט המכונן "טוב למות בעד ארצנו", אין דבר קדוש יותר מצה"ל, ומיד אחריו קדושת השואה. כילדה ונערה, כל שנה בבית הספר הטקס הנחשב היה טקס יום הזיכרון והתחרות על מי יופיע ומי יקרא את הטקסט שלו נכון כך שלא תישאר עין יבשה בקהל היתה אדירה. לעשות את הפאוזה הנכונה במגש הכסף, בעומדנו יחד נער ונערה, לא מול אומה, אלא מול אלה שיהיו חיילים ביום מן הימים ולהכין אותם ואותנו להקרבה האולטימטיבית למען המדינה. ישור המבט קדימה בפאוזה הנכונה ב"הנה מוטלות גופותינו שורה ארוכה". לא מודעים בכלל לעוצמת המילים על חיינו, מבושמים מאהבת המדינה, נכונים לשלם בדם. כנראה שלכל חברה יש נרטיב חשוב לגבורה ולמוות, יש בכוחו לטעת אמונה שהמוות לא היה סתמי, אלא בעל משמעות. משמעות מכוננת, לאומית, היסטורית. כנראה שכל תרבות צריכה לתת למוות משמעות.

דומה שבזמן שהפלסטינים הופכים בעינינו לחיות טרף, בגדר תתי אדם השולחים את ילדיהם לרצוח ושמחים על מותם וזוהי מורשתם, נשלח מסר ברור לחברה הישראלית שאין עם מי לדבר בצד השני וששום התנהגות אחרת מצדנו לא תשנה את אופיים הנוראי, מה שלמעשה מחזק את טענת נתניהו שלנצח נאכל חרב. מה שמזין מחדש את מעגל המוות אצלנו. לו היה רמטכ"ל פלסטיני אומר שאימהות יהודיות שולחות את בניהן במודע מתוך ידיעה שאולי לא יחזרו בשם הכיבוש ובמותם הם הופכים לקורבנות המשמשים להנצחת הכיבוש, היתה פורצת כאן מהומת אלוהים. אבל לנו מותר להגיד, כי אנחנו בכלל שוחרי שלום והם מסתתרים מאחורי אוכלוסיה אזרחית. העבדה שאין להם צבא לא מבלבלת אותנו. קודם כל שהפלסטינים ידעו מה זה שכול.