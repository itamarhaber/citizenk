---
date: 2016-10-30 14:24:00+02:00
description: ???
source: https://www.haaretz.co.il/blogs/karenhaber/2016-10-30/ty-article/0000017f-f8fb-ddde-abff-fcff85a80000
tags: דעות
title: בואו נדבר גם על ארי
---

אם יש משהו מעניין, שלא לומר מדכא, בפרשיית ההטרדה המינית של ארי שביט את דניאל ברין, זה שהאחרונה העלתה את הסוגיה כדי לדבר על הטרדות מיניות (שאינו מנותק מהבחירות בארה"ב) ואילו הדיון הציבורי, בוודאי בישראל, מתמקד במקרה הפרטי ובפרסונה שמאחוריו. אלא שזו בדיוק הנקודה, זה לא רק ארי שביט, זה כל הארי שביטים והם רבים. בין אם כוונתה המקורית של ברין הייתה להעלות את הנושא לתודעה ובין אם זה כוון לארי שביט עצמו, השאלה אינה רק מה מתפרסם אלא איך הנושא מוצג.

ברור שניתן להתייחס לכל מקרה שעולה באופן פרטני כאל חלק מתצרף גדול ולהאמין שבסופו של דבר ב'חלק ועוד חלק ננוחם'. זה בוודאי חיוני לנושא התודעה הציבורית ואין צורך להעלות שוב את הטענות הברורות מאליהן מדוע כל חשיפה כזו חשובה, בהנחה שהתבררה כנכונה. אך כרגיל התקשורת בעיקר מצמצת את זווית הראיה ומתמקדת במה שאפשר להוציא מבשרה של הפרשיה הנוכחית. לכן, גם אם מורגשת עליה במודעות, ייתכן שצורת החשיפה המקובלת, המאירה בכל פעם את המקרה הפרטי, הופכת אותה לאיטית יותר מכפי שיכלה להיות.

 עברו לתצוגת גלריהמועמד לנשיאות ארה"ב שמדבר על נשים כאל אובייקט לפורקן מיני בלבד ומדרג נשים לפי מידת משיכה? שלוש-עשרה מתלוננות על הטרדה מינית וזה לא צריך לעודד בדל רגש? צילום: John Locher/אי־פי הטרדות מיניות הן חלק מהתנסות נשית בכל מרחב ציבורי. זה קורה כל הזמן, ביום חמישי הוטרדתי מילולית על ידי חבורת גברים בגיל העמידה שקיבלה השראה חרמנ-פואטית מהמכנסיים הקצרים שלבשתי, גם הם כנראה חשבו שיש בסיטואציה אלמנטים של חיזור. התרגלנו להעביר הלאה את המבטים המפשיטים, את השאלות שלא במקומן, את הנגיעה שלא הייתה הדדית, את החדירה למרחב הנשי מתוקף "החפצה בריאה ונורמלית". זה לא.

רק מה הטעם ב"לא"? ממילא לו ה"לא" היה ברור במוחלטותו לא היינו כאן.

 עברו לתצוגת גלריהמשה איבגי (במרכז). אם יש בישראל שוויון בנטל הוא מתבטא בעיקר בשוויון הנשי בחשיפה להטרדה מיניתצילום: רמי שלושאם יש בישראל שוויון בנטל הוא מתבטא בעיקר בשוויון הנשי בחשיפה להטרדה מינית. להציג בכל פעם את התוקף זה חשוב אבל זה לא העניין. אם ה'עליהום' על התוקף היה יוצר הרתעה זה היה מתבטא גם במישור הציבורי. זה לא, יותר מזה גם כחברה המסר הנשלח הוא במידה רבה סותר.

פרשת ינון מגל? עברה מקטגורית הטרדה מינית לקטגוריה של חיסול חשבונות פוליטי. רחבעם זאבי? מונצח ויונצח כגיבור. יצחק לאור? לא רק שטואטא גם לא יצר תקדים לגבי חלוקת פרסים ממלכתיים במקרים של חשש להטרדה מינית והנה הגענו לאיבגי, שאולי הוא שחקן נהדר, אבל כל עוד עומדת נגדו חקירה בנושא הטרדה מינית לא יעלה על הדעת שיישקל כמועמד לקבלת פרס, גם אם הנושאים אינם קשורים. וברור מאליו שאם לא יהיה מועמד, גם תמנע המבוכה של הענקת הפרס.

 עברו לתצוגת גלריהמה דינו של אייל גולן כשברור שהתנהגותו ראויה לגינוי? הוא מקודם על ידי שרה בממשלה וזוכה להגנה כי מה זו התנהגות מינית מופקרת שיש בה פגיעה בנערות מול היותו מזרחי וימני? צילום: אלוני מור וזה לא נגמר כאן, מה דינו של איל גולן כשברור שהתנהגותו ראויה לגינוי? הוא מקודם על ידי שרה בממשלה וזוכה להגנה כי מה זו התנהגות מינית מופקרת שיש בה פגיעה בנערות מול היותו מזרחי וימני? הסבטקסט ברור – יש דברים חשובים לבד מהטרדות מיניות בסדר היום הציבורי.

כך יכולה עירית לינור לטעון שמישל אובמה צבועה אם היא מזועזעת מהתבטאויותיו של טראמפ, כי זו "עובדה שלא אמורה לעורר אפילו בדל רגש אצל אדם מאוזן בנפשו". וואלה. מועמד לנשיאות ארה"ב שמדבר על נשים כאל אובייקט לפורקן מיני בלבד ומדרג נשים לפי מידת משיכה? שלוש-עשרה מתלוננות על הטרדה מינית וזה לא צריך לעודד בדל רגש? איזו אבחנה מרתקת ומזל שלינור כל כך מוצלחת שאין היא מוטרדת מביזוי של נשים במרחב הציבורי ומההשלכות של זה בנושא פעוט וקטנוני כמו שוויון. כן נשים חזקות יכולות להתמודד עם הטרדות מיניות, אבל החברה כחברה עוד רחוקה משם שנות דור.

הטיפול הציבורי בנושא ההטרדות המיניות לוקה בחסר. לכן, 24 שעות השתיקה של עיתון 'הארץ' עד לתגובה החד משמעית בנושא הטרדות מיניות הייתה מעיקה. לכן, ארי שביט, שהציע לעיתונאית צעירה תוך כדי ראיון להיות המאהבת שלו, יכול להסתתר מאחורי אי הבנה, טענות לחיזור וטעות בפרשנות (בכל זאת פרשן בכיר). אין כאן טעות בפרשנות, יש כאן טעות בדרך ההתמודדות, היא מתחילה בחינוך שהתוצאה שלו היא ארי שביט למיניו והם בכל מקום. לא די להגיש על מגש את ראשם של מי שמראש לא חשבו מראשם, זה רק חלק קטן מכל הסיפור של שוויון ומרחב ציבורי בריא. אבל בואו נכניס עוד ראש חולה למיטה, סליחה - למרחב הציבורי. זה ידעך עד למקרה הבא, בכל זאת – מטרידנים לא מתים, הם רק מתחלפים. 

 עברו לתצוגת גלריהמזל שלינור כל כך מוצלחת שאין היא מוטרדת מביזוי של נשים במרחב הציבורי ומההשלכות של זה בנושא פעוט וקטנוני כמו שוויוןצילום: אלון רון