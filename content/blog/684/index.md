---
date: 2016-07-26 10:05:00+03:00
description: ???
source: https://www.haaretz.co.il/blogs/karenhaber/2016-07-26/ty-article/0000017f-f8b7-d47e-a37f-f9bfc5790000
tags: דעות
title: לגופה של אישה
---

אני לא אוהבת לכתוב על עניינים "נשיים", שוויון נראה לי תמיד כמו משהו שנועד לכולם. כאדם אני מוצאת את המאבק לשוויון כללי חשוב יותר מכל מאבק אחר. אני לא נאבקת ל"שוויון האישה" כי מראש כותרת זו מניחה שאישה איננה שווה ואינני יכולה להסכים להנחה הזו. אני פועלת בשם שוויון כי הלכה למעשה נשים עדיין לא במעמד שווה, אבל גם עוד אוכלוסיות מודרות מלבד נשים, והמאבק לשוויון הוא כללי ובוודאי שאינו רק מגדרי. בין כל המאבקים הספציפיים עוברים כחוט השני השוויון והאמונה בדמוקרטיה וערכיה. ולכן ממילא מאבק לחיזוק הדמוקרטיה והשוויון באשר הוא יביא לשינוי ולחברה שוויונית וצודקת יותר.

בשבועיים האחרונים נושאים "נשיים" מציפים את שולי המרחב הציבורי והאופן בו הם עולים מעידים בעיניי על בעיה בתפיסת האישה בתרבות הישראלית, שאולי הפכה את השכפ"צ ליוניסקס, אך נותרה מילטריסטית כשהיתה ולכן עודנה בעלת תפיסות מיושנות ושמרניות ביותר. זה עלה בצורה חריפה כששרת התרבות העלתה בפייסבוק סרטון תמיכה בתוכנית של זמר ששמו נקשר להתנהלות לא מוסרית המערבת קטינות. מעבר לסוגיה האתית של מה מותר לחברי כנסת וחברי ממשלה לפרסם, באה רגב ופגעה בשם ה"מזרחיות" במאבק ה"נשי". בעיני רגב המסר המזרחי גובר על כל מסר אחר והיא חוטאת מרה לניסיון להעלות את המודעות בנושא.

 עברו לתצוגת גלריהאומנות מבטאת עצמה גם דרך עירום צילום: Nisian Hughes / Stone Sub / Gettגם התייחסות של לפיד למינויה של נועה לנדאו היה נגוע בשובניזם עמוק, אבל ההתנצלות שלו לא פחות והיא מגולמת במשפט "כמי שמאמין בשוויון האישה". היש פרדוקס בעולם שלפיד לא יפול בתוכו ויתגלם מחדש? מאמין בשוויון האישה משל זו אגדה אורבנית. מי שמאמין בשוויון האישה לא אומר מושגים כמו שוויון האישה כמו שאינו מדבר על שוויון הגבר. אבל לפיד ממילא הוא דמוקרט בע"מ.

פרשת בוכריס היא עוד הוכחה בעייתית למעמד האישה בישראל לפחות בתוך ציבורים מסויימים. מעבר למעשה עצמו, בין עם כיפה שקופה ובין עם דיסקית וציצית בלבד, שיתבהר בבית המשפט, מעבר לשיימינג שעברו ועוברות המתלוננות, מעבר לעלה התאנה מעל כיפתו השקופה שהעניק לו מרבית הציבר החרד"לניקי, אפילו אחרי ההודעה על כתב אישום, היו אנשים ממחנהו שהמשילו אותו לדויד המלך. כי מה זה אונס ויחסי מרות מול הגבורה והכבוד של יהודי לוחם? אבל הנרטיב ה'דוידי' הזה שוכח את הנרטיב הבת שבעי, נו אתם יודעים הסייד-קיק שנאנסה, שבעלה נרצח ואחר כך מת בנה והיא היתה צריכה להודות על מזלה הטוב שהמלך רוצה אותה. שנאמר, עדיין לא מיצינו את נושא השפלת הנשים, כי מהו מעשה סדום בין גיבורים? אבל במקסימום תמיד אפשר להזכר שבוכריס הוא גם מזרחי.

 עברו לתצוגת גלריהבעיני רגב המסר המזרחי גובר על כל מסר אחר והיא חוטאת מרה לניסיון להעלות את המודעות בנושאצילום: אמיל סלמןואז הגיעה פרשת שנקר והעירום המדומין של השרה שקד. מעבר לעובדה שהיצירה עצומה בגודלה וחלקה של הדמות הדומה לשרה שקד היא קטנה באופן יחסי, והעירום מדומיין ובא לשרת אמירה אמנותית שניתן להבין אותה וניתן גם לא. מעבר לעובדה שאומנות מבטאת עצמה גם דרך עירום ויעיד המשפט המיוחס למיכאלאנג'לו "איזו נפש כה חלולה ועיוורת שאינה מזהה את העובדה כי הרגל נאצלת יותר מהנעל והעור יפה מכל בגד אותו יעטה", ואין שום דבר בזוי בגוף העירום שמוצג בציור הספציפי להפך, ותעיד העובדה כי הפנים צונזרו ולא הגוף. דווקא הדיון המלא של דוברות "פמיניסטיות" על השימוש בעירום כהחפצה וביזוי של נשים מעיד יותר מהכל שנשים שבויות בתוך קונספטים גבריים לא פחות מגברים.

מה יכול להיות מבזה בגופה של אישה? איזה מסר נשים מעבירות הלאה כאשר אנחנו יוצאות בראש חוצות ומסבירות שעירום נשי הוא החפצה וביזוי של נשים, מתי הפך עירום אמנותי, על אחת כמה וכמה מדומין, למשהו שיש בו משום פחיתות כבוד? בשם השוויון עלינו הנשים להתבייש בגוף שלנו או שמא הוא חלק מהביולוגיה שלנו בדיוק כמו כל דבר אחר? אין בעירום דבר לא טבעי, בטח שבאומנות. ומה שברור הוא שעירום נשי איננו החפצה אלא אם נקרא לו ככה. מה שלא טבעי הוא הניסיון לדבר בשם שוויון ולמצב כל הזמן את השוני. הדרך הזו אינו יוצרת פריצת דרך מחשבתית, היא מקבעת נשים לדפוסי חשיבה שמרניים וממשיכה לדכא בהתאם לנורמות גבריות. העצמת מגיעה מזה ששימוש בעירום נשי באומנות אינו מפריע כי הוא רק אומנות ולא מעיד דבר ולא חצי דבר על נשים. העצמת נשים מגיע מהמקום בו אנו מתייחסות למכלול שלו כאל ייחודי וכשווה. זה עניין אנושי ולא עניין מגדרי.

 עברו לתצוגת גלריהגם התייחסות של לפיד למינויה של נועה לנדאו היה נגוע בשובניזם עמוק, אבל ההתנצלות שלו לא פחות והיא מגולמת במשפט "כמי שמאמין בשוויון האישה"צילום: אליהו הרשקוביץבעוד העולם כולו שטוף בבעיות אמיתיות של החפצה וביזוי נשים, כשנערות צעירות מוקפת ממכל עבר במראה הנשי הנחשק לפי קריטריונים גבריים, כאשר סקס הופך לנשק וכמו כל נשק זה משחק באש, ההתייחסות לעירום המפונטז ביצירת אומנות כבזוי הוא הביזיון בעצמו. הוא שמעיד על חולשה והוא שמעיד על קבלת נרטיב מיותרים הפוגעים במאבק לשוויון. אין שום פסול בעירום נשי, זה חלק ממה שאנחנו וצריך לעשות לזה ריקליימינג. כדי לגדל נערות שיהפכו לנשים שחיות בשוויון, יש צורך ליצר שיח חדש ולא שיח ישן שמקבל על עצמו את מגבלות המשחק. נשים צריכות לקבוע כללים חדשים, בזה מתבטא שוויון, אבל בטח לא בהתייחסות המתחסדת של אם זו אישה והיא עירומה אז היא חפץ. אם עירום אינה דרך קבילה לאמנות להתבטא הבעיה היא בעירום ולא לגופה של אישה. 

 עברו לתצוגת גלריהפרשת בוכריס היא עוד הוכחה בעייתית למעמד האישה בישראל לפחות בתוך ציבורים מסויימיםצילום: גיל אליהו