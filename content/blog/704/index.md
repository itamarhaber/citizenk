---
date: 2016-05-26 17:04:00+03:00
description: ???
source: https://www.haaretz.co.il/blogs/karenhaber/2016-05-26/ty-article/0000017f-f8a8-d460-afff-fbeedde80000
tags: דעות
title: משחקים ב"איני שמאלני"
---

כל המאבק בין שמאל לימין בישראל הוא קשקוש אנכרוניסטי. הוא לא קיים בשום רמה – לא החברתית, לא הכלכלית, לא המדינית. השיח הזה מת, אף על פי שאנחנו נהנים לעסוק במלאכת ההנצחה. כרגע, ברמה המדינית, ללא התערבות של כוחות-על כאלה או אחרים, אין סיכוי להסכמה של שני הצדדים לנוסחת שתי מדינות לשני עמים. מצד שני, לישראל אין יכולת או רצון לספח את הגדה המערבית ולתת שוויון זכויות מלא לפלסטינים. המציאות השתנתה, וגם הפתרונות צריכים להתעדכן ועמם השיח הציבורי. זה אינו מתעדכן, מפני שהמצב הנוכח נוח – הפרד ומשול מצוין, עם שעיר לעזאזל טבעי שכל כך מפחד כבר להגדיר את עצמו, שהוא פשוט לאט לאט מתחבר אל הזרם. 

השיח הציבורי עדיין תקוע עמוק בשנות ה-90, והשמאל והימין עדיין נמצאים במרכזו, אבל לפחות נעלמה ממנו קריאת הביניים "כן לסבלנות, לא לאלימות", שברבות הימים התברר שהיא מיותרת. שמאל / ימין כבר מזמן אינו הצביון האידיאולוגי של הפתרון המוצע. הוא חיוני בעיקר לניגוח ולמתן השראה למשחק הרווח "איני שמאלני". "שמאל" הפך למלה נרדפת לדימוי על הסקאלה שבין הזוי, קיצוני ובוגד. אפילו מפלגת העבודה מתנערת מהתיוג הזה, במסגרת [ניעור הדימוי הציבורי שיצחק הרצוג](/news/politi/2016-04-19/ty-article/0000017f-db1c-db5a-a57f-db7ec9560000) מנסה להפיח בה. מצד שני, השימוש במלה ימין הולך ופוחת, כי ימין זו ברירת המחדל של כולנו וחשוב ליישר את השורה. 

רק ששמאל וימין מזמן כבר לא מתארים את השסעים בחברה הישראלית. זאת הסיבה שבגללה משה יעלון הפך בדעת הקהל לשמאלן. זה לא מפני שהוא מחזיק בדעות שמאליות, אלא מכיוון ששמאלן הפך לגינוי האולטימטיבי של מי שרוצה להרגיש נעים סביב מדורת השבט ולא רק בל"ג בעומר. אבל שמאל זה Out וגם ימין זה Out. עברנו את נקודת הפתרון הטהרני לכאן או לכאן והמשך התיוג מגוחך. 

מחנה ה"שמאל" שעומד מתחת לבניין הכנסת עם יריעת בד מתוחה לקלוט את המושלכים ממחנה ה"ימין", משל היה יחידת לוחמי אש בפעולת חילוץ, רק עושה את זה יותר מגוחך, כי הוא לא באמת אלטרנטיבה. כל מה שהוא מציג הולך בשביל שבנימין נתניהו כבר מתווה. 

 עברו לתצוגת גלריהיעלון מגיע למסיבת עיתונאים בקריה. שמאלן הפך לגינוי האולטימטיבי האתגר האמיתי היום בישראל, ואין מי שנותן לזה ביטוי, הוא הדמוקרטיה. אפילו לא מדובר במהותה, אלא רק בקיומה. היטיב להסביר [אורן חזן](http://news.walla.co.il/item/2964451): "אותי לא מעניין זכויות אדם ולא דמוקרטיה, אותי מעניין העם היהודי קודם כל". זה המאבק, בצורה הפשוטה ביותר – המאבק על היותה של ישראל מדינה דמוקרטית וגם יהודית או רק מדינת לאום בעלת משטר היברידי ונוח ליהודים בלבד, שלא תוכל עוד להתהדר בהיותה דמוקרטיה גם אם ממש תרצה. לכן כל מי שמתעקש לשמור על החלוקה בין ימין לשמאל משרת את הסטגנציה ששוחקת את הדמוקרטיה. 

החלוקה הפוליטית היום בישראל היא סביב דמותה של המדינה עצמה. המחלוקת המרכזית היא בין אלה שרוצים לקיים בית לאומי יהודי במסגרת דמוקרטית, של שוויון זכויות ומוסריות לא יחסית, לאלה שרוצים מדינה יהודית ולא משנה איך. למרבית הציבור הישראלי שעדיין מאמין בדמוקרטיה אין מי שיבטא את קולו. השבר הזה אין מקורו בהעדר מנהיג, זה פועל יוצא. אין לו שום מסגרת שדרכה הוא יכול לבטא את רצונו הדמוקרטי בלי להיות מתויג כשמאל. כשאף אחד לא עושה לזה reclaiming או הגדרה מחדש, אין אף אחד שמתמלל לציבור הזה את הפתרון לתחושת האסון, את הדרבון למאבק על עתיד המדינה, את הצורך להתגייס למען מטרה. 

 עברו לתצוגת גלריהיצחק הרצוג ויאיר לפיד בכנסת. האחד מזדנב לממשלה, השני מהגג על מוחמד עליצילום: אוליבייה פיטוסיבתוך [הזרימה הלאומנית עם נתניהו](/news/politi/2016-05-25/ty-article/.premium/0000017f-e852-dc7e-adff-f8ffb2970000), חייבים לקום האנשים שאומרים די, שמביאים אתם חדשנות מחשבתית ורואים לאן הדברים מתקדמים. זה לא שמאל / ימין, זה דמוקרטיה ולא דמוקרטיה. אף אחד לא בא ואומר את זה באופן ברור וחבל כי זה מקרה מובהק של הצורך באבחון מוקדם.