---
date: 2016-12-01 11:40:00+02:00
description: ???
source: https://www.haaretz.co.il/blogs/karenhaber/2016-12-01/ty-article/0000017f-f8f3-d887-a7ff-f8f7e1680000
tags: דעות
title: איזהו גיבור? הנכנע ליצרו
---

במאה ה-2 לספירה אנשים מוזרים התהלכו בארץ, נניח התנא בן זומא שחשב לתומו, כי מה כבר ידע, שגבורה אמתית אינה נמדדת בפיתוח שרירים, אלא בשליטה עצמית. קטע ניו אייג'י לגמרי. מזל שמאז עברו הרבה מחשבות בלב איש, ויעידו בוכריס ואיחוד הרבנים נגד פקודת השירות המשותף. הגיבור הכובש אכן כובש, הוא כובש את הארץ, הוא כובש נשים והוא נכנע ליצר כי כמה כבר אפשר להיות גיבורים? 

מעסקת הטיעון עם בוכריס, הגיבור הישראלי הזך, ניתן להסיק שאחרי ההכחשות הגורפות וההכרזות על ה"קרב של חייו", הוא מודה בבעילה אסורה בהסכמה. תכבסו את זה כל כמה שתרצו, השורה התחתונה היא שכיבוש יצר לא היה הצד החזק פה. ולא, זה לא עניין של פקידה פרחחית ובכלל זה מדכא שמשפט כזה מתפרסם, משמע עובר שיקול דעת של עורך. כי מעבר לעובדה שזו העברת אשמה קלאסית ועלובה, הרי שדווקא ה"פרחחיות", יודע כל גיבור, הן התגלמות העמידה ביצר.

 עברו לתצוגת גלריהמעבר ליצירת מרחב בטוח לנשים להתלונן, יש צורך במרחב בטוח לנשים לחיות בביטחוןצילום: JACK GUEZ/אי־אף־פיאי אפשר לנתק את זה מהחשדות על הטרדה מינית בלשכת ראש הממשלה, ושום מילה על כשרונו של האחרון להקיף את עצמו בחבורה כל כך ססגונית. שלא להוסיף שברקע נשיא מדינה לשעבר אנס, שערורייה בבנק הגדול במדינה, שמועות של שנים על חבר כנסת דתי שככל הנראה גם הוא אינו מצטיין בגבורה תנאית של כיבוש היצר, תוסיפו את בוכריס וקצת קשה להבחין שאין לנו בעיה. זה לא רק העלאת המודעות להטרדת נשים, הפתרון אינו רק ביצירת מרחב בטוח לנשים להתלונן, אלא ביצירת מרחב בטוח לנשים לחיות. ממש כך וללא חשש, זכות בסיסית שכזאת. הדרך לשם מתחילה בחינוך ובמסרים שעוברים לציבור.

אם עסקת הטיעון של בוכריס היא התוצאה, השאלה היא איזה מסר יוצא והמסר העיקרי הוא שאפשר להחליק את זה, כי בסופו של דבר המחיר ששילמה המתלוננת גדול הרבה יותר ואילו בוכריס, אולי נפגע מזה אישית, אך בסך הכול מזער נזקים. וזה המסר – הוא יוצא מזה. ואגב העובדה שהקצינה העדיפה לא לדווח על בוכריס ובמידה נגררה בעל כורחה לעניין מטרידה לא פחות, ובעיקר מעידה על האווירה וזו לא אווירה בריאה במיוחד.

 עברו לתצוגת גלריהאי אפשר לנתק את זה מהחשדות על הטרדה מינית בלשכת ראש הממשלה, ושום מילה על כשרונו של האחרון להקיף את עצמו בחבורה כל כך ססגוניתצילום: אוליבייה פיטוסיבעצם המסר הראשון שעובר לציבור מתחיל דווקא במערכת החינוך, עם סיפור בריאת האדם. אי אז בשנות ה- 80, אני זוכרת את הדיון שהחל מצד "הבנים" שאם אישה היא צלע זה מוכיח שגברים יותר שווים שנקטע על ידי המורה כי "הדיון הוא מה אומרת התורה". שנאמר – מייק דרופ. 30 שנים אחרי, אני מלמדת את ילדיי את סיפור הבריאה, אנחנו קוראים את הטקסט, מדברים על שתי הגרסאות, על הבריאה כמעשה סמלי, על הבדלי ההשקפות, על שינויים חברתיים ותפיסות. בעיניי הדרך לשוויון ומרחב בטוח מהטרדות מיניות היא בהעברת מסר אחיד וברור בכל תחום לימודים, גם בתחום החמקמק של תנ"ך. זו המעטפת של חינוך הילדים ואלה הערכים שצריכים לעבור בכל תחום ידע לפחות בבתי הספר החילוניים.

חינוך אינו רק הכרת הסיפור, הוא גם בחינה והתמודדות אתו על כל המשתמע. בדיוק כמו שהמסר מפרשת בוכריס איננו מתמצה בדיווח עליו, הוא גם במבחן התוצאה. התוצאה היא שמקרה בוכריס מוכיח שצה"ל הוא אכן צבא העם, הבעיות הכלליות בחברה, הן גם הבעיות בתוכו. העובדה שאין מרחב בטוח לנשים היא חובקת כל ואי אפשר להימלט ממנה. ואיך אפשר לפתור אותה? בחינוך, אבל גם כאן יש בעיה כי יש ממערכת החינוך עצמה עולה מסר סמוי, אך אינהרנטי, של אי שוויון, שנאמר זה מסליל את עצמו. אז הנה יש לנו בוכריס, ועוד "גיבורים" כמוהו ויש לנו רבנים שמסבירים שלא צריך שוויון בצבא ואימהות שצריכות להסתכל על בנותיהן ובמקום לחפש מילים להסביר, לצאת לרחובות להפגין.