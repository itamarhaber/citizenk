---
date: 2017-02-12 15:17:00+02:00
description: ???
source: https://www.haaretz.co.il/blogs/karenhaber/2017-02-12/ty-article/0000017f-f8ab-d2d5-a9ff-f8af75350000
tags: דעות
title: 'בנט אמר: בלי מדינה פלסטינית'
---

את הסטטוס בצאת השבת בחר שר החינוך להקדיש לפגישת נתניהו-טראמפ, הצפויה ביום רביעי השבוע. השורה התחתונה היא שבנט משחק עם ראש הממשלה במשחק "בנט אמר", בין אם ראש הממשלה רוצה לשחק ובין אם לאו. מה שישנה את העולם לטענת בנט זה אם יאמרו צמדי מילים כמו "מדינה פלסטינית" או "שתי מדינות" או בדומה. השמעת מילים כאלה הן לדברי בנט עליה על כביש 6 למדינה פלסטינית. אבל בנט לא מקנח באיום, הוא גם מסביר את הלוך הרוחות - ממשלת ימין לא מוכנה להקמת מדינה פלסטינית, זה ההבדל בין שמאל וימין.

**החלק הראשון לא נכון והחלק השני גם לא נכון**

 עברו לתצוגת גלריהאידיאולוגיה של "כל הארץ שלנו" פשטה את הרגל ובנט צריך תמיכה של כל קול שעדיין חושב כךצילום: אמיל סלמןקשה להאמין שבנט מאמין שעצם הגיית המילים "מדינה פלסטינית" או "שתי מדינות" בקול במפגש בין שני המנהיגים היא מימוש של כל חרדותיו, הקמת מדינה פלסטינית. אני מעדיפה להאמין שבנט, שר החינוך, מבין שהגיית מילים לא מכוננת מציאות, במקסימום היא מעניקה יותר לגיטימציה. אי הגייתן אינה מעלימה את הבעיה, היא משאירה אותה בעינה ולא מטופלת. אלא שהבעיה הפלסטינית, ולא משנה איך נקרא לה, עומדת לפתחה של מדינת ישראל ומאיימת להתפוצץ. גם את זה בנט יודע. למעשה זה לא באמת משנה אם הלאום הפלסטיני מומצא או לא, הוא קיים וציר הזמן ההיסטורי של קיומו אינו רלוונטי לעצם היותו ולעובדה שלא ניתן להחזיק מיליוני אנשים ללא זכויות אדם.

בנט אינו מנותק, הוא בוודאי מייחס חשיבות לאמירות שיצאו מהבית הלבן לגבי ההתנחלויות והקמת מדינה פלסטינית ומבין שככל הנראה גם טראמפ הלא צפוי מתכוונן לעבר פתרון של שתי מדינות וכל התקוות שנתלו בו היו מוגזמות. יש להניח שבנט מבין את הלוך הרוחות המנשב מטראמפ וטומן לראש הממשלה, המוחלש ממילא, עוד מלכודת פוליטית, אחרי שזו של חוק ההסדרה עבדה לו לא רע. למעשה במילים שלו אומר בנט משהו נכון – אם נתניהו וטראמפ יציירו בקווים כלליים פתרון המסמן את הקמת המדינה הפלסטינית כיעד הרי שזהו כישלונה של ממשלת הימין הנוכחית, או, כמשתמע מדברי בנט - הוכחה שנתניהו הוא איש שמאל במסווה.

 עברו לתצוגת גלריהיום האדמה בעראבה. עדיין פתרון שתי מדינות שריר וקיים ולא יורד מסדר היום לא של ישראל ולא של העולםצילום: גיל אליהו**נתניהו שמאלני?**

בנט כבר מזמן מאגף את ראש הממשלה מימין, הוא יודע מצוין שבעמדתו כראש ממשלה נתניהו לא יכול להרשות לעצמו את מה שיכול שר החינוך וראש המפלגה השישית בגודלה. הסטטוס של בנט בדומה לילד מ"בגדי המלך המחדשים" מנסה להראות שהמלך, ובכן, הוא עירום. ובעשותו כן הוא עושה שירות דב למטרתו. המלך אכן עירום ולא יוכל למנוע את הקמת המדינה הפלסטינית בסופו של דבר. אבל הוא לא עירום כי הוא מלך שמאלני, אלא כי האידיאולוגיה של "כל הארץ שלנו" פשטה את הרגל ובנט צריך תמיכה של כל קול שעדיין חושב כך.

אם יש דבר טוב בעלייתו של טראמפ הוא שככל הנראה הוא מראה שלמרות שכל הנתונים הם לטובת מי שמאמין שאסור למדינה פלסטינית לקום - ממשלת ימין עם רוב מבוסס, נשיא רפובליקני ואוהד בבית הלבן, בעיות בינ"ל חמורות יותר מישראל והפלסטינים שיכולות להסיט את תשומת הלב, עדיין פתרון שתי מדינות שריר וקיים ולא יורד מסדר היום לא של ישראל ולא של העולם. אז בנט יכול לקרוא לנתניהו שמאל, אבל אם נתניהו שמאלני, בנט ותומכיו הם מיעוט שבמיעוט שלא באמת יכולים לשנות את מה שהמציאות קרוב לוודאי תכתיב.

 עברו לתצוגת גלריהבנט מבין את הלוך הרוחות המנשב מטראמפ וטומן לראש הממשלה, המוחלש ממילא, עוד מלכודת פוליטית, אחרי שזו של חוק ההסדרה עבדה לו לא רעצילום: אמיל סלמן