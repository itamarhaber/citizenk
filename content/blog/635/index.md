---
date: 2017-01-10 10:25:00+02:00
description: ???
source: https://www.haaretz.co.il/blogs/karenhaber/2017-01-10/ty-article/0000017f-f899-d044-adff-fbf9d8840000
tags: דעות
title: כמה לייקים מקבלים על הלוויה?
---

ארבע הלוויות של חיילים אתמול ובאף אחת לא נכח נציג של הממשלה. לו הייתה זו ממשלת שמאל, כבר היו מתנגחים בה כי "השמאל שכח מה זה להיות יהודי" או משהו. האם זה רלוונטי? לא. זה נכון, אבל זה דמגוגי. מה שכן רלוונטי זה סדר העדיפויות של הממשלה העולה גם מתוך היעדרות נציגיה מההלוויות.

היעדרות נציגי ממשלה מההלוויות מבישה והשאלה מדוע זה קרה צריכה להישאל, אבל היא לא באמת השאלה העיקרית. הפער בין הז'רגון הממשלתי שהופך את חיילי צה"ל לחיילינו ול"אחים" ובין היעדרות נציגי הממשלה בלתי ניתן לגישור. לפחות פעם בשבוע מעלים חברי הממשלה, ובראשם ראש הממשלה ושר החינוך, סטטוסים מלאי אהבה והערכה לצה"ל והיצירתיות בין "חיילינו" ל"אחים" רבה. אבל אין מבחן הפייסבוק כמבחן המציאות. המסקנה אחת: לבם של חברי הממשלה ופיהם, או אצבעותיהם על המקלדת, אינם שווים.

 עברו לתצוגת גלריהראש הממשלה שמיהר לחזק את ידי הורי אזריה, לא מיהר לנחם אישית את הורי החיילים שנהרגוצילום: POOL/רויטרסמול פסטיבל אזריה הנחגג במחוזותינו, ההיעדרות מההלוויות מוכיחה מי נחשב גיבור ואת מי יש לחזק. אירוני, אך הגיוני, שוואקום ערכי הממשלה עולה משני המקרים. ראש הממשלה שמיהר לחזק את ידי הורי אזריה, לא מיהר לנחם אישית את הורי החיילים שנהרגו. מי שקובע תקדים ומוצא את הזמן לטלפן להורים של חייל שסרח, לא מוצא את הזמן, אח שכול בעצמו, לדבר עם הורים שכולים. זה סדר עדיפויות ברור שלא צריך להיות מקובל.

ראש הממשלה, שר החוץ ושר התקשורת לא נכחו אתמול בשום הלוויה, אבל ראש הממשלה גילה אתמול בצער שלא היו נציגי ממשלה בהלוויות. אותו ראש ממשלה גם הורה למזכיר הממשלה לנסח נוהל. אלא שמה שנראה בעיניו כאסרטיביות, בעיקר מעיד על בעיה ערכית. האם הממשלה צריכה נוהל להלוויות חיילים? תורנות? סבב על פי ותק? זה לא עניין של נוהל, זה עניין של רגישות, אחריות וחמלה, מושגים יפי נפש בעידן של "לא מתנצלים". אז כן, במקום בו אין את אלה, כנראה צריך נוהל.

 עברו לתצוגת גלריהתרגיל צהלי בדרום.בהעדר מדיניות, פיגועים ימשיכו לצאת לפועל וחלקם גם "יצליחו" ולכן השאלה הגדולה היא מה עושה הממשלה למנוע את סבב תורנויות הלוויות הבא צילום: אילן אסייגרק שההתייחסות להיעדרותם מהלוויות היא שוב הכניעה ל"צהוב", השאלה האמתית אינה האם נכחו בהלוויות אלא מה הם עושים על מנת למנוע פיגועים. אמצעי ההרתעה המוגברים שבהם נקטה הממשלה ככל הנראה אינם מרתיעים דיים, עובדתית שוב לפנינו קברים חדשים ובצער יש לשער שאינם האחרונים. שום סטטיסטיקת סיכולים עלומה לא יכולה לטשטש את העובדה שבהעדר מדיניות, פיגועים ימשיכו לצאת לפועל וחלקם גם "יצליחו" ולכן השאלה הגדולה היא מה עושה הממשלה למנוע את סבב תורנויות הלוויות הבא עליה בנוהל?

 עברו לתצוגת גלריההלווית יעל יקותיאל ז"ל. היעדרות נציגי ממשלה מההלוויות מבישה צילום: BAZ RATNER/רויטרסהממשלה אינה מציעה מדיניות ברורה לבד ממדיניות השהיה מזיקה. את העדרה של מדיניות חוץ-ביטחון אפשר לתלות בהמתנה ל- 20 בינואר, אולם האמת המרה היא שמאז עלייתו לשלטון, כמעט שמונה שנים, מוביל ראש הממשלה לשיתוק ולסבבים מבצעיים/מלחמתיים קטנים. בעוד שעד לקדנציה הנוכחית הוא יכול היה לתלות את זה בקואליציה בעייתית, הרי שאת התירוץ הזה סתמה כניסתו של ליברמן לממשלה. אלא שמאז ישראל מחכה לטראמפ פחות או יותר.

אין סיפוח, אין משא ומתן, אין ועידת פריז, אין פגישה אחרי ועידת פריז, אין חזון לבד מ"לנצח נחיה על חרבנו". ייתכן שאם לנצח נחיה על חרבנו באמת צריך נוהל הלוויות, בכל זאת כדאי שהממשלה תדע לתת מענה לעתיד לבוא.