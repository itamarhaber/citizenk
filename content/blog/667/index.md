---
date: 2016-09-25 13:39:00+03:00
description: ???
source: https://www.haaretz.co.il/blogs/karenhaber/2016-09-25/ty-article/0000017f-f89b-ddde-abff-fcff89f60000
tags: דעות
title: עמונה עשויה לסלול את הסדרת ההתנחלויות
---

משבר עמונה מתקרב להכרעה, הזמן מתקתק נותרו כשלושה חודשים (עד ל- 25.12), חוק ההסדרה משול למת קליני לעת עתה ותרגיל נכסי נפקדים להעתקת היישוב מסתמן כבלתי בציע, בעיקר אם יתקבלו הטענות הפלסטיניות על בעלות הקרקע. בסופו של דבר לפתרון יהיה מחיר, לא רק עלויות כלכליות או בקע אידיאולוגי בשולי המגזר הדתי-לאומי ובתוך 'הבית היהודי', כי אם מחיר פוליטי.

שנתיים היו לממשלה להתכונן, עד עתה אופרטיבית דבר לא נעשה. לממשלה כרגע אין תכנית. המקסימום האופרטיבי שעולה מתוך דברי נציגי הממשלה זו הצעתו של השר לוין ליישם אכיפת צווי הריסה של בניה בלתי חוקית פלסטינית בטרם יהרסו בתי יהודים בעמונה. זו בדיחה שרק נועדה לסבר את האוזן, כי העין ממילא אינה רואה את הפלסטינים כי הזכות האלוהית על הקרקע חוסמת את הראות.

 עברו לתצוגת גלריהאנשי עמונה אינם מרוצים מהתנהלות נציגיהם בכנסת, אך גם הם יודעים שאין להם נציגים אחרים או טובים יותר. חברי הכנסת של הבית היהודי מועלם, סמוטריץ', יוגב ובן דהן שנכחו ברביעי בערב בכנס החירום שנערך בעמונה צילום: אמיל סלמןעמונה היא עוד תסמין של מדיניות הזרימה של נתניהו - אין מדיניות, אין פעולות במציאות ויש מי שיפול במקומו על מזבח עמונה. במצב העניינים כרגע נראה ששוב נתניהו לא פועל ושוב לא הוא ישלם את המחיר. אלא שייתכן שזו לא קריאה נכונה של המפה. אפשרות נוספת שלא נלקחת בחשבון היא שבעוד נתניהו מתכונן להפיל את פינוי עמונה על הבית היהודי, בנט ושקד עלולים לעשות לו תרגיל מעניין.

אנשי עמונה אינם מרוצים מהתנהלות נציגיהם בכנסת, אך גם הם יודעים שאין להם נציגים אחרים או טובים יותר. חברי הכנסת של הבית היהודי מועלם, סמוטריץ', יוגב ובן דהן שנכחו ברביעי בערב בכנס החירום שנערך בעמונה היו חד משמעיים במחויבותם לעמונה. אבל בסופו של דבר מי שיקבע את הטון הם בנט ושקד, שלא רוצים בפינוי עמונה אך אם יהיו מוכנים לספוג אותו הרי שזה למען מטרה גדולה יותר, נניח הסדרת מעמד המתנחלים. עמונה היא קרבן קטן לשלם למען המטרה הגדולה הזו ועל זה יסכים גם מרבית הציבור הדתי-לאומי.

הנפילה האלקטורלית בבחירות האחרונות הביאה את 'הבית היהודי' לנסות ולמצב את עצמה כמפלגה הגדולה ביותר. המפקד שנערך בימים אלה נועד בעיקר להרחיב את מנעד המצביעים ולמצב את עצמה יותר כמפלגת ימין לאומי מאשר מפלגה דתית. עמונה חשובה, אבל התעקשות עליה תאותת שהבית היהודי היא בכל זאת מפלגת נישה שעוד לא הגיעה לשלב ההבשלה הממלכתי.

 עברו לתצוגת גלריהעמונה היא עוד תסמין של מדיניות הזרימה של נתניהו - אין מדיניות, אין פעולות במציאות ויש מי שיפול במקומו על מזבח עמונהצילום: רויטרסבשיקול קר עמונה לא שווה את הפלת הממשלה אבל יכולה להיות קרקע פורה לתרגיל פוליטי גדול יותר שאם יצליח יהיה ניצחון אדיר לבית היהודי ואם לא יצליח יאיר את נתניהו באור לא ימני מספיק ויכול להוות נקודת פתיחה מצוינת לבית היהודי בבחירות. בנט ושקד לא עולים על בריקדת עמונה וזה דווקא צריך לעורר את כל האורות האדומים אצל ראש הממשלה. מה יכול לגרום להם לא לעמוד בראש המאבק? רק אסטרטגיה גדולה יותר.

ברור שהשטח מאיים לבעור, אבל השטח הזה מאומן במשחקים באש. לא סתם הודיע בנט כי הוא ושקד שוקדים על מהלך אסטרטגי גדול שמטרתו תהיה הסדרת נושא ההתנחלויות. מה שקורה עכשיו הוא נוח, אמנם לבנט ושקד היה מספיק זמן לשקוד על פתרון, אבל הם ככל הנראה חשבו שניתן יהיה להסדיר את הנושא ונתניהו יהיה יותר מחויב. זה לא קרה והשטח הבוער והמשתלח שמרגיש כמעט חסר שליטה יוצר סטינג מושלם כדי ללחוץ על נתניהו לגבי מציאת פתרון להסדרת מעמד המתנחלים, גם אם במחיר של עמונה. זה קופון שמנמן שנגזר מעצמו ונופל כפרי בשל לידיים, בטח לאלה המחזיקות בתיק המשפטים.

 עברו לתצוגת גלריהבשיקול קר עמונה לא שווה את הפלת הממשלה אבל יכולה להיות קרקע פורה לתרגיל פוליטי גדול יותר שאם יצליח יהיה ניצחון אדיר לבית היהודי ואם לא יצליח יאיר את נתניהו באור לא ימני מספיק ויכול להוות נקודת פתיחה מצילום: Oded Balilty/אי־פי על פניו נראה שעמונה תפונה, השאלה היא מי יעשה על זה סיבוב. בעוד לכל השחקנים היה זמן להתכונן, האסימון נפל רק לא מזמן. אם בנט ושקד אכן מתכננים מהלך, הרי שמשרד המשפטים הוא זירה מצוינת עבורם לניסיון להסדיר חוקית את ההתנחלויות או לפחות את מעמדם של המתנחלים ואין להם מה להפסיד. אם נתניהו יטרפד את זה הוא יפגע בציבור מצביעי הימין המאמינים בארץ ישראל השלמה והנקודות ילכו לבית היהודי. אם נתניהו לא יטרפד את זה, הקרדיט ילך לבית היהודי ואם יטרפד הרי שזו נקודת כוח הרבה יותר טובה להתחלת מסע הבחירות.

בנט כבר הסביר שרק בחדשנות ניתן ליצר אסטרטגיה ולהתקדם, לכן עמונה היא רק טקטיקה. האסטרטגיה של בנט ברורה ליצר את המהפך הפוליטי הבא, הוא כמעט אנדרדוג כשמדברים על ראשות ממשלה וזה דווקא נותן לו יתרון משמעותי. העובדה שהזרקור מכוון אל אחרים והאופוזיציה כל כך נוחה מייצרות שקט תעשייתי שטוב לאחים מהבית היהודי, בעיקר כאשר השטח עסוק בהרעשה. עמונה היא לא סוף דבר, היא תחילתו של הדבר הגדול הבא.