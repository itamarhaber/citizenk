---
date: 2016-04-04 12:21:00+03:00
description: ???
source: https://www.haaretz.co.il/blogs/karenhaber/2016-04-04/ty-article/0000017f-f8d3-d044-adff-fbfba7ef0000
tags: דעות
title: זה ה-D9 מהמערכה הראשונה
---

D9 שמופיע במערכה הראשונה חייב להרים כף עד המערכה האחרונה. אם עדיין מותרת פראפרזה על צ'כוב, הרי שהמתקפה על בג"צ והניסיון המתמיד לכרסם במידת האמון הציבורי בו, שתופסים תאוצה בשנה האחרונה בפיקודה של השרה שקד, הם הטרקטור D9 שמאיים על בג"צ. אם הכל ילך למישרין, הרי שבשנה הבאה עם מינוי 4 שופטים חדשים בהרכב בג"צ, הכף של אותו טרקטור מטאפורי, ששלח מוטי יוגב ביולי 2015 לעבר בג"צ, תתרומם על מרכז ההוויה של בג"צ.

זה לא סוד שהימין השמרן, המתהדר בליברליות כלכלית בלבד, רואה ב"מהפכה חוקתית של ברק", שלא היתה מהפכה אלא הרחבת הסמכות של בית המשפט לביקורת שיפוטית עם חקיקת חוקי יסוד העוסקים בזכויות אדם, בעיה ולו משום שהיא מגבירה את הפיקוח על הממשלה ועל הכנסת. בזה מתבטא ריסון כוחן של הרשויות והאיזון הדק שביניהן וזה מהות הדמוקרטיה ומהות פסק הדין בעניין המתוה, אלא שלאחרונה הגדרת הדמוקרטיה הפכה כל כך פריכה שנדמה שהיא כפופה לכל נרטיב שעולה על סדר יומה של הממשלה, שלא לומר ראש הממשלה, שנדמה שפועל לפי ההנחה "דמוקרטיה? זה יחסי".

 עברו לתצוגת גלריהנתניהו את בנט ושקד חוברים לערער את הלגיטימציה של מערכת המשפט ואת האמון הציבורי וזה נזק שגם ארבעה שופטים שמרניים לא יוכלו לבטלצילום: מרק ישראל סלםפסק הדין הדיכוטומי הזה מעיד מחד על חשיבה מנהלית תקינה ומאידך על ההבנה של בג"צ שהוא משול ללוליינית על חבל דק ובגובה רב, ובקצהו יש מי שמנענע אותו. תגובתו של נתניהו לשמע פסק הדין, שישראל נתפסת כמדינה בה יש עודף בירוקרטיה ועודף רגולציה, מזכירה ילד שרואה את הממתק מתרחק בשעה שהיה בטוח ביעילות התקפת הזעם, היא הניסיון להטיל אימים בהשלכות ביטחוניות ומדיניות בהופעתו בבג"צ. ראש הממשלה, שמעונין בכנסת חותמת גומי ובג"צ ממושמע, האמין שלא יופרע בחתירה אל היעד וראה איזה פלא - הפריעו. לא רק שנתניהו מגלה שאינו מחזיק בשלטון יחיד, לתדהמתו יש עדיין אנשים בישראל שמנסים לשמור לפחות על הליך דמוקרטי, אם לא על מהות.

גם בהנחה שאין טוב ממתוה הגז שנתניהו הביא הרי שגם דבר טוב אסור לו שיבוא בחטא, רוצה לומר צריך שבהליך אישורו לא יהיה רבב, בכל זאת מדובר במשאב לאומי אשר יבטיח את היציבות האנרגטית של ישראל. זה צריך להיות האינטרס של כולנו, ובעיקר של התומכים במתוה. במבט מלמעלה כל תהליך המתוה יש בו משום להעלות סימני שאלה: מתוה שנידון לעומק בועדה מצומצמת, הובא לכנסת לאישור ללא זמן מספק לדיון, גרר התפטרות של הממונה על ההגבלים, הדחת יו"ר רשות החשמל, התפטרות של שר הכלכלה שלא היה מוכן לחתום על הפעלה תקדימית של סעיף 52, אישור סעיף 52 ע"י ממלא מקום השר שאמנם הפך לשר מכהן אח"כ, אבל הוא גם ראש הממשלה ושר החוץ וכשר חוץ וראש ממשלה הוא גם שוקל את הנימוקים האלה אותם עליו לאשר כשר הכלכלה, סעיף 52 עצמו הוא סעיף שלא רק שלא הופעל מעולם הוא סעיף לא מקובל במדינות מפותחות, קיומה של כבילה עתידית של שיקול דעת מנהלי לעשר שנים שהתנערות ממנו תוביל לפגיעה במעמדה של ישראל אם יאושר, חברות הגז הוכרזו כמונופול כחלק מתכנון עתידי להחריגן ע"י סעיף 52, וזאת מבלי להזכיר שהמתווה עצמו מעורר התנגדות בקרב חלק מהציבור והוציא לרחוב המונים. גם אתם כבר לא מצליחים לעקוב? זו בדיוק הנקודה.

כשנתניהו מדבר על יציבות הוא לא מתכוון להגדרה אקדמית, אלא לשם קוד לשלטון ללא הפרעה. בג"צ מבחינתו הוא הפרעה בלתי פוסקת, למרות שבחינת פסקי הדין של בג"צ, בטח בשנים האחרונות, מעידה שמרבית פסקי הדין אינם נוגעים למהות דמוקרטית אלא לפרוצדורה ובטח פסק הדין הזה. פסק דין שמעניק למדינה שנה לתקן את שניתן לתקן, מקבל טעויות תהליכיות בדיעבד כמציאות קיימת ומאשר תקדימית את אפשרות השימוש בסעיף 52. אין בו דבר רע עבור נתניהו, שאמור לשאוף לתהליך נקי אם הוא בטוח באשר למיקסום התועלת הציבורית, אולם נתניהו רואה בכך שורש כל רע.

 עברו לתצוגת גלריהכשנתניהו מדבר על יציבות הוא לא מתכוון להגדרה אקדמית, אלא לשם קוד לשלטון ללא הפרעה. בג"צ מבחינתו הוא הפרעה בלתי פוסקתצילום: ליאור מזרחיפעמים מעטות משתרגים האינטרסים של ראש הממשלה והאינטרסים של הבית היהודי באופן כה מובהק, שותפיו לריאקציה ל"מהפכה החוקתית" בנט ושקד מצהירים בגלוי כי בכוונתם להביא לשינוי שמרני מיוחל בבית המשפט העליון. בית המשפט העליון הוא גבוה על סדר היום ויש במחנה הלאומי שאומרים שזה הצידוק העיקרי להמשך הישיבה בממשלה. אלא שיש להניח שגם משפטנים שמרנים לא יהוו חותמת גומי מובטחת, המחוייבות למשפט הישראלי והבינלאומי יוסיפו להתנגש לא אחת עם מעשי הריבון והמשפט והאקרובטיקה המשפטית בכל זאת מוגבלת בגמישותה והפגיעה הציבורית בלגיטימציה של בית המשפט תפגע גם בהרכבים הבאים.

כל ההתנהלות הזו מזכירה את האמרה שבדיקטטורה לציבור אין זכות דיבור והריבון עושה כרצונו ואילו בדמוקרטיה לציבור ניתנת הזכות ומר את דברו והריבון עושה מה שהוא רוצה. החלטת בג"צ בסך הכל אומרת לריבון למעשה "עשה מה שאתה רוצה ובלבד שההליך היה תקין".

 עברו לתצוגת גלריהלא רק שנתניהו מגלה שאינו מחזיק בשלטון יחיד, לתדהמתו יש עדיין אנשים בישראל שמנסים לשמור לפחות על הליך דמוקרטי, אם לא על מהותצילום: אמיל סלמןבניגוד לטיעון הדמגוגי שנשמע כה דמוקרטי שבג"צ לא נותן יד חופשית לממשלה ולכנסת שנבחרו על ידי העם ולכן זו פגיעה בדמוקרטיה, יש לומר באופן ברור – מהות הדמוקרטיה היא הפרדת הרשויות והביקורת שיש לכל אחת מהרשויות להפעיל במסגרת פיקוח חיוני של הרשויות השונות במדינה דמוקרטית. זו מהות הדמוקרטיה וזו מהות פסק הדין. נתניהו את בנט ושקד חוברים לערער את הלגיטימציה של מערכת המשפט ואת האמון הציבורי וזה נזק שגם ארבעה שופטים שמרניים לא יוכלו לבטל. ראש הממשלה, שר החינוך ושרת המשפטים פועלים בכל המישורים האפשריים לצמצם את הגדרת הדמוקרטיה, מה שמטריד הוא המוכנות הציבורית לקבל את זה, משל היתה זו גזירה משמים.