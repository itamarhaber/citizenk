---
date: 2018-11-15 09:23:00+02:00
description: ???
source: https://www.haaretz.co.il/blogs/karenhaber/2018-11-15/ty-article/0000017f-f8f2-d2d5-a9ff-f8fe1bf80000
tags: דעות
title: 'עצה לנפתלי בנט: היזהר עם מה שאתה מבקש'
---

יש להניח שהמחשבה שהובילה בגדול את "הבית היהודי" להציב אולטימטום בפני בנימין נתניהו - [תיק הביטחון או בחירות](/news/politi/2018-11-14/ty-article/0000017f-db65-db22-a17f-fff5a07c0000) - היא פשוטה: ליברמן תקף מימין ומתחת לחגורה את ראש הממשלה ובהודעה על התפטרותו הציב עצמו בתוך הקונצנזוס של הבייס ובעמדה אופוזיציונית לנתניהו. אם הבית היהודי היתה עוברת על כך לסדר היום ומתנהגת בממלכתיות היא היתה מאבדת כוח. בהתחשב בניחוח הבחירות שבאוויר, התפטרות ליברמן הציגה בפניה הזדמנות שקשה היה לפספס. 

לבנט, שמנסה למצב את עצמו כיורש האולטימטיבי ומקפיד להדגיש שלא יציג את מועמדותו עד לאחר תום "עידן נתניהו", אין מה להפסיד לכאורה: אם נתניהו יסכים - הוא יתמנה לתפקיד האופרטיבי השני בחשיבותו בממשלה. זו מקפצה די רצינית לקראת קמפיין הבחירות הבא והיא תיתן לבנט לגיטימיות שמעולם לא היתה לו. זה גם ייצור תקדים מסוכן שעלול לגבות מחיר מהליכוד בקלפי, יהיו הבחירות מתי שיהיו בשנה הקרובה. יתרה מכך, הבית היהודי אוהבת לרוץ על הטיקט של "לא תאמינו מה נצליח לעשות עם יותר משמונה מנדטים". היא גם צודקת - בנט ושקד מובילים שינויים אידיאולוגיים מהותיים במשרדים שלהם. הם באו לעבוד ותיק הביטחון הוא בגדר הדובדבן שבקצפת. 

כרוניקה ההתבטאויות של ליברמן בטרם מונהאם נתניהו יסרב לאולטימטום, הבית היהודי לא תפסיד דבר. להיפך, היא תפרוש מהממשלה ותדגיש שלא היתה יכולה לשאת יותר את המדיניות הפייסנית של נתניהו ולכן היא נאמנה לדרכה ולאמונותיה. בנט בוודאי יטען שהביקורת שלו עקבית ושהוא הציג אותה בקבינט ולא בתקשורת, או שהוא יגיד שהוא אמר אותה בכל מקום וגם בתקשורת - תלוי איך תוצג השאלה. הוא יגיד שנהג באחריות ולא שבר את הכלים בגלל שהבין את גודל התפקיד ורק כאשר התגלו בקיעים - הרשה לעצמו להביע דעה נחרצת יותר כי ממילא הכל התפרק. 

דווקא בגלל שבשעת כתיבת שורות אלה נראה [שנתניהו נוטה לסרב](/news/politi/2018-11-14/ty-article/0000017f-db65-db22-a17f-fff5a07c0000), אני רוצה להציע תסריט נוסף, לו אני קוראת בחיבה "היזהר עם מה שאתה מבקש". בנט כל כך בטוח באסטרטגיה שלו שאולי הוא שכח משהו - נתניהו הוא אסטרטג להישרדות. זו אחת הסיבות שהוא קנה מומחיות ב"סירוס שרים". כניעה מהירה לסחטנות של בנט תהיה צעד מוטעה, אבל הוא בהחלט יוכל לתת לבנט את התיק אחרי "התלבטות קשה". התנהלות כזו תוכיח ממלכתיות ושיקול דעת למראית עין בתקופה של מתיחות, ואפילו סוג של מנהיגות ושימת האגו בצד כי "זה לא זמן לבחירות". בסופו של דבר, נתניהו יוכל למצב את כל הסיטואציה של מינוי בנט ככורח שהוטל עליו, והוא "המבוגר האחראי היחיד בסביבה" מוכיח זאת בכך שיחזיק את בנט "על רצועה ממש קצרה" במשך כמעט שנה. 

 עברו לתצוגת גלריהנתניהו וליברמן בביקור באוגדת עזה, ביוליצילום: חיים הורנשטייןלבנט יש יותר ניסיון צבאי ופיקודי (ישמרוני האלים שאני בכלל אומרת את זה) מאשר לשר הביטחון היוצא. מבחינה זאת, המינוי שלו פחות שערורייתי מזה של ליברמן והוא לא בגדר בלתי מתקבל על הדעת. אבל התרגיל במנהיגות יכול להיות קלף מנצח עבור נתניהו: שלוש שנים וחצי בנט מקבל את מרות נתניהו אבל נושך מימין בכל פעם שמזדמן לו. במינויו לשר ביטחון מסונדל, יוכל נתניהו להוכיח שהדברים נראים אחרת לגמרי כשמחזיקים במושכות ושגם בנט המיליטנט נאלץ להתמתן. בכך יציב אותו מול הפתגם האמריקאי המפורסם: "שים את הכסף שלך איפה שהפה שלך".