---
date: 2019-08-01 12:05:00+03:00
description: ???
source: https://www.haaretz.co.il/food/cookingwithkids/2019-08-01/ty-article/0000017f-f8a0-d2d5-a9ff-f8ac4a060000
tags: בישול
title: 'מוס מנגו: אתנחתא אקזוטית קלה'
---

בדיון איך מדבר נפלא כמו מנגו יוצאת עמבה, אני בצד של המנגו. לכן לא ברור לי למה המנגו לא הלהיט של הקיץ, הוא מתוק וטעים ככה סתם אחרי קירור, דחיפת אנרגיה מרעננת ומענגת בכל רגע. מוס המנגו הזה הוא הברקה של רגע שהצליחה במיוחד והתוצאה קטיפתית, יפה ובעיקר טעימה ולא מתוקה מדי.

הוא קל גם למי שבטוח שהמטבח לא בשבילו, הוא כיפי להכנה עם הילדים בעיקר כי הוא פשוט במיוחד ומספק רעיון לפעילות בבית בדיוק כשנגמרות הקייטנות וקצת לפני שגם מתחסלים כל החסכונות, או משהו. 

 עברו לתצוגת גלריהשגרירת מנגו בישראלצילום: קרן הברלמעשה את קציפת המנגו הזו ניתן לעשות עם כל פרי רך, אך ייתכן שיהיה צורך בתוספת סוכר וזה מה שנחמד במנגו – הוא לא באמת צריך סוכר. קינוח כיפי של משתלט על החך, לא מכניס ל-sugar rush וקליל מספיק כדי להשאיר טעם מתוק וטוב אחרי הארוחה גם ביום חם במיוחד. כל מה שבעצם עומד ביניכם ובין אתנחתא אקזוטית קלה ליום קיץ הוא 20 דקות של עבודה ושעתיים קירור והכל בלי לצאת מהמזגן.

**מוס מנגו (4 מנות אישיות)**

 עברו לתצוגת גלריהמוס מנגוצילום: קרן הבר **מה?**

2 מנגו בשל

1 כפית (5.5 גרם) אבקת ג'לטין

2 כפות (30 מ"ל) מים קרים

רבע כוס (60 מ"ל) סודה או מים

1 מכל (250 מ"ל) שמנת מתוקה 38%

1 כף סוכר לבן

**איך?**

בקערית קטנה ממיסים את הג'לטין במים קרים – מערבבים היטב ומניחים לג'לטין לספוח מים כרבע שעה.

בינתיים שוטפים, מקלפים וחותכים את המנגו ומכניסים לבלנדר (או למעבד מזון), מוסיפים את הסודה או המים וטוחנים היטב עד לקבלת מחית.

בבאן מרי מחממים קלות את הג'לטין, הוא נמס סביב 37 מעלות לכן אינו צריך חימום מאסיבי וישיר, פשוט מניחים את הקערית מבלי שתחתיתה נוגעה במים הרותחים שבבאן מארי ומערבבים עד שהתערובת נעשית גמישה ונוחה לעבודה. מוסיפים מעט ממחית המנגו, מסירים מהאש, מערבבים היטב ומוסיפים למחית שבבלנדר וטוחנים קצרות שוב.

אם רוצים ניתן למזוג ככפית מחית לתחתיות הקערות האישיות.

לקערת מיקסר מוזגים את השמנת המתוקה ומתחילים להקציף במהירות גבוהה, מוסיפים את הסוכר בפעמיים ומקציפים עד שהקצפת מוכנה ויציבה. מורידים את מהירות ההקצפה ומוסיפים לאט את תערובת המנגו והג'לטין.

מוזגים את המוס לקעריות אישיות, מנערים בעדינות את הקעריות על משטח העבודה כדי שלא ייוצרו כיסי אויר מיותרים. מכסים בניילון נצמד ומקררים שעתיים לפחות.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)