---
date: 2017-06-18 13:12:00+03:00
description: ???
source: https://www.haaretz.co.il/blogs/karenhaber/2017-06-18/ty-article/0000017f-f8c0-d47e-a37f-f9fc7f5a0000
tags: דעות
title: המקרה המוזר של תחיית המתים (במפלגת העבודה)
---

עשרה קבין מועמדים ירדו על מפלגת העבודה והליכוד, תשעה נטלה מפלגת העבודה. זו האחרונה, שאני לפחות כבר הספדתי, נמצאה חיה ובועטת, גם אם רק בתוך עצמה. תשעה מועמדים מבקשים לעמוד בראש מפלגת העבודה, מספר שמוכיח מנהיגות חלשה (בהנחה שיש אחת), מפלגה מפורדת וללא קו אחיד ומצב כללי עגום, וזה מבלי לדבר על העובדה שרק אישה אחת מתמודדת על התפקיד.

אפשר לטעון שזה מעיד שעוד לא אבד עליה הכלח, זו ראיה מאוד אופטימית בתוך עולם פוליטי וציני. אבל זה חישוב כדאיות פשוט, בכל זאת שלד מפלגתי עם גרעין בוחרים ומוניטין טובים יותר ממפלגה חדשה שיש להתחיל מאפס. בעוד שהקמת מפלגה חדשה היא חוסר הוודאות בהתגלמותו והרבה עבודה קשה, מפלגת העבודה מציעה שלד שרק מחכה שיצקו בו תוכן, תודו שזה קורץ. לכן, מי שמנסה לראות בכך את תחייתה של מפלגת העבודה מחטיא את האמת. אם תתרחש תחייה, היא תתחיל רק אחרי ה- 4.7, ובעצם גם אז לא, אלא רק אחרי הסיבוב השני.

בואו נודה על האמת, הסיבה העיקרית שיש בעבודה תשעה מועמדים היא לא בגלל שיסודות המפלגה דמוקרטיים, אם כי זה נכון, אלא כי אין מנהיגות ואין אופוזיציה. אחרי שמתגו את 24 המנדטים כ"ניצחון הדרך" והוכחה ל"מחנה גדול", האמת העגומה היא שמפלגת העבודה, בגלגולה המחנ"צי, מדממת תמיכה. אם מפלגת העבודה לא הפסידה בבחירות, ואני די משוכנעת שכן, היא בוודאי שילמה מחיר על היותה לא אופוזיציה. לכן, העובדה **שיצחק "יוצר הוואקום" הרצוג** מעמיד את עצמו לבחירה ואף מחזיק בסיכוי, גם אם קלוש, לעלות לסיבוב השני, מעידה יותר מכל שמצב המפלגה רע, אך היא מתלוצצת עם מועמדיה.

 עברו לתצוגת גלריה 10 קבין מועמדים ירדו על מפלגת העבודה והליכוד, תשעה נטלה מפלגת העבודהצילום: אוליבייה פיטוסילא תם עידן מפלגת העבודה, יש לה מקום והיא בהחלט יכולה לחזור להיות מפלגת שלטון, גם בהנחה (המצערת) שמערכת המפלגות ושיטת הבחירות הכללית נשארות במתכונתן הנוכחית עוד זמן רב. אנחנו לא עתידים לראות שינוי מכיוון שהפוליטיקה העסקנית, המושרשת בכל המפלגות, במידה רבה שומרת על האינטרסים של המפלגות קודם לאלה של הבוחרים. פוליטיקה עסקנית זו היא גם חרב הפיפיות של מפלגת העבודה, שגורמת כל פעם למועמד עם קשרי המנגנון הטובים ביותר להנהיג. מתפקדים חדשים או לא, מי שינצח הוא זה שגרעין המנגנון אתו. אך בעוד שיקולי הבחירות הפנימיות הם כאלה, בבחירות הכלליות הם אחרים ומפלגת העבודה נדהמת לגלות זאת בכל פעם מחדש.

אז מי הם המועמדים? דינה דיין, הוד קרובי, אבנר בן-זקן, אראל מרגלית, עמיר פרץ, עמירם לוין, אבי גבאי, עמר בר-לב ויצחק הרצוג. **דינה דיין** מעניינת ומביאה עמה משהו חדש, אבל גם היא יודעת שהמועמדות תביא אותה לכנסת בסופו של דבר, לא יותר ועבודה זו קפיצת מדרגה חשובה, אם היא תשכיל לייצר שינוי במפלגה, רק ימים יגידו, אבל היא תרשום לעצמה הישג לא מבוטל, גם בהפסדה. **קרובי ובן-זקן** לא כאן כדי לנצח, גם אם הם ממש רוצים.

 עברו לתצוגת גלריהדינה דיין מעניינת ומביאה עמה משהו חדש, אבל גם היא יודעת שהמועמדות תביא אותה לכנסת בסופו של דבר, לא יותר צילום: תומר אפלבאום**עמירם "הביטחוניסט" לוין** אולי עשוי מהחומרים שמפלגת העבודה אוהבת, אבל הוא נכנס למרוץ מאוחר מדי ויש גבול ליכולת של תדמית ומילים. כמו שזה נראה היום, למרות שללוין יש את כל מה שצריך עבור מפלגת העבודה, לא נראה שיש לו באמת סיכוי לסיבוב השני, אבל זה צעד חשוב לעבר משרד ביטחון, בהנחה שהעבודה מתישהו תיקח את השלטון.

**עמר בר-לב** זוכה בתואר המעט דיכוטומי העקבי והמפתיע. מחד הוא עקבי בריצה שלו לראשות העבודה, הוא פעיל ובעל תוכניות לרוב ויותר מזה, גם משמיע את הדברים הנכונים מעבר לקהל המסורתי של מפלגת העבודה, בהנחה שלא שכחה שהיא מרכז-שמאל ולא רק מרכז. בר-לב ביטחוניסט, סוציאל דמוקרט והלב שלו בוודאי במקום הנכון, בטח עבור אנשי העבודה. בחודש וחצי האחרונים הוא יצר שינוי מהותי בקמפיין שלו, הוא נשמע אחרת, חד יותר וערכי יותר, והוא הגיע ערכי מהבית. עם זאת ולמרות הזינוק המרשים, אך המאוחר שלו, יש להניח שבר-לב לא יעלה לסיבוב השני.

**אראל מרגלית** התחיל חזק ועושה עבודה מצוינת בשטח, עושה רעש לא רק בקרב תומכי העבודה, אלא גם מחוץ למחנה. לא בטוח שיש לו את מה שצריך, אבל הוא ייצר, בעבודה קשה, תדמית של אחד כזה, ווינר עם אג'נדה. מולטי מיליונר (ככל הנראה) וקיבוצניק במקור (נען), כריזמטי ונטול שערוריות. הכוח שלו נעוץ בקמפיין שנכנס בימין וזה קול שמחנה המרכז-שמאל שמח לשמוע כי זה מרגיש כמו אופוזיציה לוחמת, ובהעדר כזו מרגלית הכי קרוב שיש. עם כל זה, מרגלית לא ממש מצליח לייצר חיבור או להתחבר וזה בולט לעין. הוא לומד מהר והצליח לפצח את השיטה הפוליטית, אבל הוא לא מספיק חזק במנגנון המפלגתי ובמפלגת העבודה זה קריטריון חשוב.

עסקן בכיר במפלגה טוען **שאבי גבאי** לא יודע מהי פוליטיקה, שהוא כמו גנרל אך מהסוג העסקי, ובעיקר נתפס כמתנשא. אם כך באמת תופס אותו המנגנון, גם אם גבאי יעלה לסיבוב השני, ובינתיים נראה שיש לו סיכוי טוב, הוא לא יצליח יותר מזה. במפלגה שחיה ונושמת עסקנות, מה הסיכוי של מי שהאג'נדה שלו היא שרים מקצועיים? מי שעוקב אחרי חוגי הבית רואה שהנושא מטריד את גרעין העסקנים של המפלגה. מצד שני הוא סוציאל-דמוקרט, מביא אתו יושרה (למרות גרעין מתנגדים בשל תפקודו בנושא מיכל האמוניה), ולא פחות חשוב גם הרבה כסף ומנגנון משומן. מה שמתפקדי העבודה צריכים לשאול את עצמם זה האם יש לגבאי את היכולת להביא קולות במגזר הכללי. יש להניח שעבור מפלגת העבודה זו קפיצת אמון גדולה מדי.

 עברו לתצוגת גלריהעסקן בכיר במפלגה טוען שאבי גבאי לא יודע מהי פוליטיקה, שהוא כמו גנרל אך מהסוג העסקי, ובעיקר נתפס כמתנשאצילום: אוליבייה פיטוסי**עמיר פרץ** הוא המועמד היחיד שדי בוודאות ניתן להתנבא שיעלה לסיבוב השני, זה ממש לא מבטיח לו כלום כיון שיש להניח שהמחסום הגדול שלו הוא בניצחון בסיבוב השני, וכמו שזה נראה מהצד יחכו לו בסיבוב הזה. פרץ הוא סוציאל-דמוקרט שנתפס כעממי, איש שלא חושש מעבודה קשה ושניצח את נתניהו בפריפריה. פרץ עשוי מהחומרים שמסוגלים להביא קהלים חדשים, אם כי גם להפסיד קהלים אחרים, אבל זה יכול להיות שובר שוויון ברמה הלאומית. פרץ התגלה כפוליטיקאי שיודע לנהל, לגשר ולהתפשר והוא כבר שועל למוד קרבות. הוא אמנם זגזג, עבר מפלגות והיה חשוד במרמה בבחירות, למרות שיצא נקי בבדיקה המפלגתית, אבל אף אחד לא מפקפק בהיותו איש מפלגת העבודה.

זה משאיר אותנו עם **יצחק הרצוג**, האיש שעומד בראש מפלגת העבודה כבר 3 וחצי שנים והצלחתו מוטלת בספק אם על תפקידו מתמודדים עוד שמונה. עד לפני חודשיים היה נראה שמועמדותו לא תצלח. הרצוג הוא גיבור טראגי שכותב את עצמו, הוא אולי ראוי בעיני מצביעי העבודה, אבל בואו נשים את הדברים על השולחן הוא מותג מת. הפרסומים האחרונים והעובדה שהיה מוכן להתאבד פוליטית כדי ליצר הזדמנות מדינית החזירו אותו למרוץ ולא מזיקה העובדת חיבורו למנגנון המפלגתי. אבל אם אלה סיבות מספיקות עבור המחנ"צ הרי שכדאי שיתחילו לחשוב איך למתג את ההפסד, סליחה – התכוונתי הכמעט הניצחון הבא.