---
date: 2020-06-25 15:09:00+03:00
description: ???
source: https://www.haaretz.co.il/food/cookingwithkids/2020-06-25/ty-article/0000017f-f8a9-d2d5-a9ff-f8adac1f0000
tags: בישול
title: 'כוכבת: עוגת שמרים נוטלה בצורת כוכב שגונבת את ההצגה'
---

יש מי שלא אוהב עוגת שמרים? אם כן, שיקום. הבצק הבא הוא בצק פשוט להכנה גם למי שחושש מעבודה עם שמרים (מזכירה שזה רק מחסום פסיכולוגי), היא מקבלת כל מילוי, אפילו מלוח, וסוחטת מחמאות ובלתי נשכחת עוד לפני שטועמים אותה אפילו. ואחרי כל זה שיהיה ברור – הדבר הכי טוב בה הוא הטעם, כל השאר זה בונוס. 

אם אין לכם זמן להתעסק איתה, אפשר להכין את הבצק, להתפיח אותו ואז במקום להתחיל לעבוד איתו, להוציא לו את האוויר במכת אגרוף קטנה, לכסות בניילון נצמד ולהעביר למקרר שם הוא יכול להחזיק מעמד יומיים. ניתן גם להקפיא אותו והוא שומר על טעמו כחודשיים בפריזר, רק מומלץ שההפשרה תהיה איטית ותתחיל במקרר. 

 עברו לתצוגת גלריהיפה זה לא הכל, גם טעימה. מאודצילום: מוטי מילרודכל מילוי יכול להתאים, אנחנו בחרנו למלא ב[נוטלה ביתית](/food/cookingwithkids/2020-06-10/ty-article/0000017f-f8be-d47e-a37f-f9be46ac0000) ולא הצטערנו לרגע, רק חשוב שהמילוי יהיה קל למריחה. בקיצור, אם אתם מתכננים עוגה לסוף השבוע, זו לגמרי העוגה שתעשה לכם את זה, לפחות כך אומרים הילדים ויעיד הבצק שתופח במטבחי ממש עכשיו. 

**עוגת כוכב נוטלה** 

 עברו לתצוגת גלריהצילום: מוטי מילרוד**מה?** 

**לבצק:** 

1 כף (10 גרם) שמרים יבשים 

3 כפות (36 גרם) סוכר לבן 

3/4 כוס (180 מ"ל) חלב 

60 גרם חמאה רכה ללא מלח 

1 ביצה (גודל L) 

2.5 כוסות (350 גרם) קמח לבן 

1 כפית מלח 

**מילוי:** נוטלה (בערך 4-5 כפות). 

**אפשרויות נוספות למילוי:** 

קינמון: 3 כפות חמאה רכה ללא מלח (אחת לכל שכבה מצופה), לערבב 60 גרם סוכר לבן וכף קינמון ולפזר שליש מהכמות על כל שכבה מעל החמאה. 

ריבה (4-5 כפות), קרם שקדים, ממרח חלבה, ממרח לוטוס 

או אפילו מלוח: פסטו, מוצרלה, רוטב עגבניות ועשבי תיבול – אז כדאי להוריד את כמות הסוכר בבצק לכף אחת. 

**ציפוי:** 

1 ביצה (גודל L) 

1 כף (15 מ"ל) חלב 

**לקישוט**: 2 כפות אבקת סוכר 

**איך?** 

**לבצק:** 

מחממים את החלב, במיקרו או על הכיריים עד שהוא פושר (לא יותר מ-45 מעלות). 

מוזגים את החלב לקערת מיקסר, מוסיפים את השמרים והסוכר, מערבבים ועוזבים את התערובת לכ-10 דקות – אפשר לכסות את קערת המיקסר במגבת מטבח נקייה. 

מוסיפים את החמאה הרכה, הביצה, הקמח והמלח בבת אחת, מרכיבים וו לישה ומפעילים את המיקסר על מהירות נמוכה-בינונית למשך כחמש דקות. מקמחים משטח עבודה ומתחילים לעבד את הבצק ביד לכדור, אם הוא דביק מוסיפים מעט קמח – אבל לא יותר מדי כדי שהבצק ישמור על גמישותו ורכותו. 

מניחים את כדור הבצק בקערה גדולה ומעט מקומחת ומכסים במגבת נקייה או ניילון נצמד ומניחים לתפיחה של כשעה וחצי או עד שהוא מכפיל את נפחו. 

מוציאים את הבצק ומעבירים אותו למשטח עבודה מקומח. מחלקים את כדור הבצק ל-4 חלקים שווים. בעזרת מערוך מרדדים כל רבע לעיגול בצק דק, בערך בקוטר 18 ס"מ. 

מניחים דף בצק ראשון על נייר אפייה ובעזרת הידיים מחזירים לו את צורתו העגולה, אם אבדה. מורחים שכבה נדיבה של נוטלה ומכסים בעיגול הבצק הבא, מניחים את העלה השני ושוב מורחים עליו נוטלה, כך גם עם השלישי ואת העלה הרביעי רק מניחים מעל ולא מורחים אותו. 

 עברו לתצוגת גלריהעוגת כוכבצילום: מוטי מילרודבעזרת סכין חדה או גלגלת פיצה מיישרים את העיגול כך שיהיה כמה שיותר סימטרי. בעזרת רינג בקוטר 10 ס"מ (או כוס) מסמנים עיגול במרכז השכבה העליונה. העיגול הזה יהיה מרכז העוגה. 

עכשיו מגיע רגע החיתוך. את העיגול לא חותכים וממנו אמורות לצאת 18 "קרניים". בעזרת גלגלת פיצה חותכים קו אמצע ראשוני שיוצא מנקודה אחת על היקף העיגול הגדול בקו ישר עד להיקף העיגול הקטן, לא חוצים את העיגול הקטן אלא ממשיכים מהנקודה המקבילה של העיגול הקטן עד לקצה היקף העיגול הגדול, בקו ישר לנקודה המקורית. 

 עברו לתצוגת גלריהעוגת שמרים נוטלה - שלב החיתוךצילום: מוטי מילרודעכשיו חותכים עוד קו אמצע שיחתוך אותו בדיוק באותו האופן ושוב – לא חתוכים את העיגול. ככה מסמנים 4 רבעים על עיגול הבצק הגדול שאינם חותכים את העיגול הקטן. כל רבע שנותר חותכים לארבע רצועות, כלומר חותכים 3 קווים כדי ליצור 4 רצועות בכל רבע. 

 עברו לתצוגת גלריהעוגת כוכבצילום: מוטי מילרוד עברו לתצוגת גלריהעוגת כוכבצילום: מוטי מילרוד עברו לתצוגת גלריהצילום: מוטי מילרודבעזרת הידיים תופסים קצה "קרן" אחת, מסובבים אותן מעט בכיוונים הפוכים. כעת, מהדקים יחד את קצוות שתי הקרניים, מקפלים את הקצה מתחת וממשיכים לשתי הקרניים הבאות ושוב כל יד תופסת קרן, מסובבים בכיוונים שונים, מהדקים את שני הקצוות מתחת וממשיכים. בסופו של דבר לעוגת הכוכב יהיו שמונה קודקודים. 

מעבירים את נייר האפייה שעליו הבצק לתבנית אפייה סטנדרטית של תנור. הדרך הטובה ביותר להתפיח היא להכניס את התבנית לשקית ניילון גדולה ולא נצמדת, לסגור אותה ולהניח לה לתפוח כחצי שעה. 

מחממים תנור ל-180 מעלות. 

בקערית קטנה שוברים ביצה, מוסיפים לה כף חלב וטורפים. מברישים את הבצק ומכניסים לתנור לחצי שעה של אפיה, או עד שהעוגה מזהיבה. 

 עברו לתצוגת גלריהצילום: מוטי מילרודמוציאים מהתנור, מניחים לעוגה להתקרר קצת, מפזרים אבקת סוכר (לא חובה, זה רק הופך את העוגה לפתית שלג גדול) ומגישים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)