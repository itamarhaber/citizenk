---
date: 2016-04-11 10:23:00+03:00
description: ???
source: https://www.haaretz.co.il/blogs/karenhaber/2016-04-11/ty-article/0000017f-f8e9-ddde-abff-fcedb6690000
tags: דעות
title: כרוניקה של רטוריקה ידועה מראש
---

האנושות נוטה להעדיף מערכות חברתיות לא שוויוניות, בהן מנהיגים ומונהגים, מה שהפך את שאלת ההנהגה לחלק משיח פילוסופי רב תרבותי ורב תשובות. התשובה לשאלה מה הופך אדם למנהיג נעוצה כמובן בנקודת הייחוס של הכותב והרקע ממנו מגיע ולכן אינה חד משמעית. בקווים כלליים מנהיג נתפס כאדם המוביל קבוצה להשגת מטרות משותפות ולמיקסום התועלת שבשיתוף הפעולה. היכולת להנהיג תלויה לא מעט ביכולת השכנוע, זה היה נכון בעבר הרחוק והקצין עם השנים ולו משום השתכללותם של כלי התקשורת. אריסטו ציין שלושה אלמנטים ב"על הרטוריקה" שלו - אתוס, לוגוס ופאתוס. אתוס הוא הסיפור הלאומי המשותף הכולל את הרעיונות והערכים הבסיסיים של החברה, גיוס האתוס נועד לשכנוע הציבור תוך יצירת הזדהות ואמינות. הלוגוס הוא יכולת ההסבר, מהות היכולת רטורית, היכולת להישמע הגיוני. הפאתוס הוא הפניה לרגש על מנת לעורר הסכמה, הזדהות או פעולה ונועד לחזק את הלוגוס. 

במידה רבה לא נס ליחם של שלושת המרכיבים האלה וגם בעידן של תקשורת המונים, הצלחה פוליטית תלויה ברטוריקה, גם אם אין מאחורי הדברים ביטוי מעשי מעבר לגיוס התמיכה הפוליטית ובעצם זה כל מה שצריך. נתניהו מהווה דוגמא לפרשנות מודרנית של הכלים האלה והצלחתם ברמת הגיוס מול חוסר ההצלחה שלהם במדיניות בפועל – האיש שמביא את הקולות אבל לא מייצר הצלחות.

ברמת האתוס נתניהו עומל כבר שנים על תזוזה בהגדרה מיהו ישראלי ומיהו ציוני תוך הפקעת הגדרת הציונות מציבורים אחרים ויצירת ערכים חלופיים, קמפיין הבחירות האחרון שלו היה מבוסס כולו על זהות בין דעות ימניות לישראליות, תוך צביעת כל ציבור שמאלה משם כ"הם", היינו לא שייכים לציבוריות הישראלית ולסיפור הישראלי. את הלוגוס נתניהו שואב דרך הדרת אוכלוסיות בחברה, והטרור משמש אצלו הנעה להצדקה במקום לפעולה. שימוש במושגים כמו יציבות שלטונית מהווים תירוץ פופוליסטי וזול לצמצום הדמוקרטיה וביצירת תחושה של איום מתמיד על האוכלוסיה, המשמשת אצל נתניהו מקור לפאתוס.

אלא שמנהיגות לא נמדדת רק ברטוריקה, גם לא בתקופה של תקשורת המונים וסף גירוי גבוה. על הרטוריקה להיות מגובה בהישגים, אחרת היא בועה שדינה להתפוצץ. שבע שנות שלטון נתניהו לא הביאו לשיפור למעשה בשום מדד ומרבית השינויים שנתניהו יכול לזקוף לזכותו הם של אחרים, למשל הגרעין האיראני שטופל על ידי הנשיא אובמה למרות הנזק ההיקפי שנתניהו זרע. עצם העובדה שבבחירות האחרונות מצביעים רבים העידו על עצמם שהצביעו נתניהו לא בשל תמיכתם אלא משום תחושה של חוסר ברירה, או לחלופין בשל הצלחת קמפיין ההפחדה של הרגע האחרון, אינה מעידה לטובה לא על ה"מנהיג" ולא על המדינה. 

 עברו לתצוגת גלריה הנה רשימה חלקית של דברים שנתניהו רצה ולא השיג - שריבלין לא יהיה נשיא, שדיין יהיה שגריר בברזיל, שרן ברץ יהיה ראש מערך ההסברה, שערוץ 10 ייסגר, שהסכם הגרעין עם איראן לא ייחתם, שמתווה הגז יעבור בבג"צצילום: מארק ניימן / לע"מלמעשה הדבר היחיד שנתניהו יכול לרשום לזכותו זה הצלחת קמפיין ההפחדה בכל הרמות (למעט בג"צ), אם טקטית ואם אסטרטגית. אולי בגלל זה אנחנו לא רואים שראש הממשלה בנימין "אני רוצה- אני משיג" נתניהו, למעשה לא מצליח להשיג שום דבר שהוא אומר שהוא רוצה וזה כבר די הרבה זמן. הנה רשימה חלקית של דברים שנתניהו רצה ולא השיג - שריבלין לא יהיה נשיא, שדיין יהיה שגריר בברזיל, שרן ברץ יהיה ראש מערך ההסברה, שערוץ 10 ייסגר, שהסכם הגרעין עם איראן לא ייחתם, שמתווה הגז יעבור בבג"צ.

ב-7 בספטמבר 2015 ראש ממשלה חבוט וחלש, הישיר מבט למצלמות אחרי אישור מתווה הגז בדוחק בכנסת, והכריז מתוך שכנוע עצמי "כשאני רוצה משהו – אני משיג אותו". 7 חודשים עברו מאז וברוח דברי ראש הממשלה יש להודות בצער שאת מה שהוא רוצה הוא לרוב לא משיג. כדי שנתניהו יוכל לא להשיג את מה שהוא רוצה אבל בדרך לפגוע בחברה בישראל ולייצר שיסוע הרסני, בשביל מה שהוא מכנה "יציבות שלטונית", הוא צריך עזרה. נתניהו ממשיך להיות ראש הממשלה כי בסופו של יום הוא נתמך על ידי השרים יעלון וכחלון שמרגישים שהם ממלאים שליחות בהישארותם בממשלתו הקיצונית ולא מבינים שבעצם הם עושים שירות דב, כי בלעדיהם לנתניהו אין ממשלה. אם יש הצלחה שנתניהו יכול לזקוף לזכותו זו הקונספציה המטעה הזו שזורה חול בעיני המתונים בממשלתו, ההולכים אלי ישיבות ממשלה כמו דון קישוט אלי תחנת רוח.

 עברו לתצוגת גלריהנתניהו ממשיך להיות ראש הממשלה כי בסופו של יום הוא נתמך על ידי השרים יעלון וכחלון שמרגישים שהם ממלאים שליחות בהישארותם בממשלתו הקיצונית ולא מבינים שבעצם הם עושים שירות דבצילום: אמיל סלמןגם אם הם בולמים את הקיצוניות של הממשלה הנוכחית בגופם, הם עדיין מגבים ראש ממשלה שהתקשר לחזק את ידי הוריו של חייל ישראלי שהרג ביריה לראש מטווח קצר במחבל מנוטרל, שרואה באיומים של שרת המשפטים על בג"צ ערס-פואטיקה במיטבה, ובאיומים על שר הביטחון מסתפק בגינוי רפה. כחלון ויעלון יכולים לתרץ עד מחר את קרב הבלימה שלהם ב"מאבק על צביונה של מדינת ישראל", כפי שהם קוראים לזה בפאתוס, אבל בפועל מי שלא משאיר את נתניהו לבדו עם הקיצוניים איתם בחר לשבת בממשלה, משרת את הקיצוניות ועיוור לכתובת על הקיר. המאבק על דמותה הדמוקרטית של ישראל צריך להתחיל בהחלפת השלטון ואת זה נתניהו לא רוצה וחובה עלינו להשיג. 

 עברו לתצוגת גלריהכחלון ויעלון יכולים לתרץ עד מחר את קרב הבלימה שלהם ב"מאבק על צביונה של מדינת ישראל", כפי שהם קוראים לזה בפאתוס, בפועל מי שלא משאיר את נתניהו לבדו עם הקיצוניים איתם בחר לשבת בממשלה, משרת את הקיצוניצילום: עופר וקנין