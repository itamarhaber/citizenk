---
date: 2020-07-16 16:45:00+03:00
description: ???
source: https://www.haaretz.co.il/food/cookingwithkids/2020-07-16/ty-article/0000017f-f8b9-d2d5-a9ff-f8bd58550000
tags: בישול
title: קאפקייקס שוקולד שגונבות את ההצגה
---

קאפקייקס הן בעצם עוגה בחושה עם יחסי ציבור. למרות שהן נהנות מתדמית כה מוצלחת, תכל'ס לא צריך כישרון אפייה עבורן – כל אחד יכול לעשות קאפקייקס ומזל שכך. בדרך כלל כל המצרכים הם כאלה שיש ממילא בבית. ההכנה קלה, לא דורשת הקצפה אלא רק בחישה והתוצאה שווה הרבה יותר מכל דקה מ-10 הדקות שלוקח להכין אותן.

הקאפקייקס האלה מבוססות על מתכון אהוב לעוגת שוקולד (כן, כן, פשוט אופים לפי המתכון ומכניסים לתבניות מאפינס במקום תבנית קפיצית 26). הם יוצאים רכים ועשירים בטעם והשילוב של ציפוי שוקולד מלמעלה יוצר קינוח שוקולדי מתוק ומספק. אפשר לשמור אותן במקרר בכלי סגר ויום למחרת הן טעימות לא פחות ויש צאצאים שיעידו שיותר.

**יש כמה דברים שחשוב לזכור לגבי קאפקייקס:**

הבחישה (גם אם משתמשים במיקסר) קצרה ומינימלית – ברגע שהתערובת הומוגנית מפסיקים. 

מילוי השקעים, או כוסות הקפקייקס, הוא עד החצי. גם אם האינסטינקטים שלכם אומרים אחרת, מילוי של יותר מחצי יביא למאפינס וזו כבר אופרה אחרת לגמרי.

חשוב לשים לב לזמן האפייה כי יש לו השפעה על הטעם והמרקם – הקיסם צריך לצאת יבש אחרי שנועצים אותו במרכז הקפקייק.

 עברו לתצוגת גלריהקפקייקס שוקולדצילום: מוטי מילרוד**ציפוי:** עקרונית האמריקאים מכורים לזיגוגים על בסיס חמאה וסוכר, נוח לעבוד איתם, ניתן לצבוע אותם בצבעי מאכל והם בסיס נהדר, רק ממש לא בריא. לכן, הציפוי כאן הוא על בסיס שוקולד מריר ושמנת להקצפה – הוא נותן את המרקם הנכון, את האסתטיקה והוא קצת יותר בריא בכל זאת. אגב אפשר בהחלט להסתפק רק בקאפקייקס ללא הציפוי – הן עדיין טעימות במיוחד.

**קאפקייקס שוקולד (16 יחידות)**

**מה?**

**לקאפקייקס:**

3/4 כוס (105 גרם) קמח רב תכליתי

1/2 כוס (70 גרם) קקאו

0.75 כפית (2.25 גרם) אבקת אפייה

0.5 כפית (1.5 גרם) סודה לשתייה

0.25 כפית (3 גרם) מלח

2 ביצים (גודל L בטמפרטורת החדר)

0.5 כוס (100 גרם) סוכר לבן

0.3 כוס (80 גרם) סוכר חום

0.3 כוס (80 מ"ל) שמן קנולה (אפשר גם שמן קוקוס או 100 גרם חמאה ללא מלח)

2 כפיות (10 מ"ל) תמצית וניל איכותית

0.5 כוס (120 מ"ל) שמנת מתוקה להקצפה

**לציפוי:**

200 גרם שוקולד מריר

200 מ"ל שמנת מתוקה להקצפה

לזיגוג: 1.5 כף אבקת סוכר

**איך?**

מחממים תנור ל-180 מעלות.

עקרונית ממש לא צריך מיקסר, אבל נוח יותר עם.

מכניסים לקערת מיקסר את החומרים היבשים: הקמח, הקקאו, אבקת האפייה, סודה לשתייה והמלח ומערבבים היטב.

לקערה אחרת מכניסים את הביצים, סוכר חום, סוכר לבן, שמן ותמצית וניל ומערבבים, או מקציפים עם מיקסר ידני. חצי מכמות התערובת הרטובה מוזגים לחומרים היבשים ומפעילים את המיקסר על מהירות נמוכה (או מערבבים ידנית) עד שכמעט נטמע. מוסיפים חצי מכמות השמנת המתוקה להקצפה ומקציפים במהירות נמוכה (או מערבבים) עד שנטמעת. מוסיפים את כל שאר התערובת הרטובה ומקציפים (או מערבים) עד שנטמעת ושוב את השמנת וברגע שהתערובת הומוגנית מפסיקים את ההקצפה, או את הערבוב הידני.

עכשיו התערובת מוכנה והתנור חם.

מכניסים מנג'טים לקאפקייקס לתוך 2 תבניות סיליקון (8 שקעים) – אפשר כמובן להשתמש בכוסות קאפקייקס עמידות לתנור.

 עברו לתצוגת גלריהקפקייקס שוקולדצילום: מוטי מילרודכדי שהמתכון הזה יצא בדיוק יש למלא את השקעים או הכוסות עד למחצית ולא יותר. מכניסים למרכז התנור ל-20 דקות (זה תלוי בתנור ויכול להיות גם קצר יותר) – הקאפקייקס מוכנות כאשר קיסם הננעץ במרכזן יוצא נקי. מחלצים מהתנור ומניחים להתקרר.

בזמן שהקאפקייקס בתנור מכינים את הזיגוג: מוזגים את השמנת לקערה או לסוסייר ומחממים על אש קטנה (או בבן מארי) עד שהשמנת פושרת, מוסיפים את השוקולד הקצוץ, מערבבים יחד וסוגרים את האש, ממשיכים בערבוב עד שנוצר גנאש חלק ומבריק. מצננים מעט ומעבירים לכלי אחר ומכניסים לפריזר לעשרים וחמש דקות.

**הרכבה:**

מוציאים את הגנאש מהפריזר, מעבירים אותו לקערת מיקסר מוסיפים את אבקת הסוכר ומקציפים במהירות בינונית כ-3 דקות עד שהוא הופך לקרם בעל נפח. מעבירים את הקרם לשקית זילוף עם צנתר (אני מעדיפה משונן).

 עברו לתצוגת גלריהקפקייקס שוקולדצילום: מוטי מילרודמזליפים בתנועה סיבובית על כל קאפקייק ומגישים. אפשר לשמור במקרר בכלי סגור כשלושה ימים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)
* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)