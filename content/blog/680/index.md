---
date: 2016-08-08 13:28:00+03:00
description: ???
source: https://www.haaretz.co.il/blogs/karenhaber/2016-08-08/ty-article/0000017f-f8e0-d460-afff-fbe6166d0000
tags: דעות
title: יאיר, תדליק את הלפיד בבקשה
---

בתוך ההמולה הפוליטית העכשווית מי שבאופן רצוף כמעט מאז הבחירות האחרונות מתחזק באופן קבוע הוא יאיר לפיד. לשאלה איך זה קורה אין תשובה אחת וכמובן שבמציאות הישראלית התזזיתית זה אינו אומר דבר. עד שלא נסגרו הקלפיות אין לדעת, כמו שהוא מתחזק עכשיו, כך הוא גם יכול להתרסק. אמנם אצל מנדלבליט התשובות לגבי נתניהו, אבל מכל המועמדים בפני עצמם מצבו האסטרטגי של לפיד הוא הטוב ביותר. מעמדו כראש המפלגה אינו מעורער, את הקמפיין כבר התחיל לפני שנה ולמנגנון שהוא עומד בראשו יש מטרה אחת – לפיד. במתכון של לפיד לתפיסת השלטון יש מרכיבים חיוניים אבל אין התיבול – ערכים ואומץ.

אם הבחירות הבאות יתקיימו במועדן ובהשתתפות נתניהו, ככל הנראה יוותר לפיד טוען לכתר בלבד. בכל סיטואציה אחרת אין לדעת מה יהיה ובוודאי מוקדם מדי להתנבא. על פניו, נראה שלפיד נידון לנוע בין 10 ל- 20+ מנדטים ולהוות ראש מפלגה גדולה שמכוון הכי גבוה ומקסימום מגיע קרוב. ככה זה כשאתה משחק לגמרי על אמצע. זו תורת המשחקים במיטבה, במקום בו לפיד מעמיד את עצמו מתוך רצון לגרוף יותר קולות, יש מאגר מוגבל של מצביעים, מאגר שלרוב לא מייצר את השינוי, רק מסייע. כך נוצרת אשליה של מיקום טוב באמצע אבל היא אינה מעניקה את ההובלה, היא יותר מדי פרווה. המרכז נועד שיתפלגו ממנו מצביעים, לא להוות אידיאולוגיה.

כשלפיד בסך הכל מציע עוד מודל חלופי לנתניהו ונשמע כמו מדגם מייצג של האוכלוסיה היהודית הוא לא יכול להנהיג, הוא יכול להשפיע. העגלה ש'יש עתיד' גוררת אחרי מנהיגהּ מתחזק מערכת שלמה שכולה תומכת במסר אחד – התשובה היא לפיד. אלא שהתשובה היא לפיד רק אם השאלה היא הגדרה בתשבץ או מה מדליקים כל 4 שנים בטקס האולימפיאדה.

 עברו לתצוגת גלריהאין לו סיכוי אמיתי לזכות בזהב, כי בפוליטיקה כמו בספורט צריך גם נשמהצילום: גיל אליהולפיד פועל נכון תדמיתית בעידן בו דעות נקבעות על ידי רשמים כי עובדות זו פריביליגיה, רק שזו הדרך להיות כינור שני. בעלי הדיעות המגובשות כבר לא יפלו שוב בפח של לפיד מבחירות 2013, הם הבינו שלפיד הוא רק תקווה לא ממומשת, אם בכלל. הסיסמא 'פוליטיקה חדשה' אכן תופסת את מה שהציבור הישראלי רוצה, אך אין מאחוריה כלום. כדי להביא תקווה אמיתית ולא כזו שמתנפצת כל בחירות צריך אומץ ואת זה למרבה הצער אין בנמצא. כל עוד משחקים בכללים שמכתיב נתניהו ומשתמשים בלקסיקון שהוא מכתיב, לאף אחד אין סיכוי, המשחק במגרש הביתי שלו.

מי שיכול להביא לשינוי הוא מי שישבור את הכללים. עקרונית עם מפלגה חדשה שיושבת על המרכז, לפיד יכול היה להביא לשינוי. אבל כמו כל הפוליטיקאים בישראל, גם אצלו, הרצון לשנות הוא משני לרצון להנהיג. מי שיכול להביא לשינוי הוא מי שיחרוט את השינוי על דגלו, לא מי שידקלם את דבר הסקר, אלא מי שיוביל את דעת הקהל - זה בוודאי אינו לפיד. המהפכה תתחיל באדם שהמטרה שלו היא תקווה ולא הרצון להיות ראש ממשלה, את זה כבר יש לנו.

ישראל צריכה מנהיג שיחזיר לסדר היום את הדמוקרטיה, את החזון למדינה צודקת יותר, שיפעל למכנה משותף רחב של הציבור בישראל, שיתפנה לטיפול בסכסוך הישראלי-פלסטיני ולהשגת שיתוף פעולה אזורי. בשביל זה צריך מנגנון דמוקרטי של מפלגה, רשימה רחבה הכוללת נציגים של כלל הציבור בישראל, אידיאולוגיה ברורה ואומץ. לפיד לא יכול היה להיות כל זה ולראיה - המציאות.

 עברו לתצוגת גלריהכשלפיד בסך הכל מציע עוד מודל חלופי לנתניהו ונשמע כמו מדגם מייצג של האוכלוסיה היהודית הוא לא יכול להנהיג, הוא יכול להשפיעצילום: אילן אסייגלפיד מזהה נכון חלק מהבעיות, אך הפתרונות שהוא מציע הם עמוק בתוך הקופסא. אם התשובה של לפיד היא "כל מה שנתניהו יכול, אני יכול לעשות טוב יותר", הרי שלפיד הוא מאותה התרופה והמציאות מלמדת שהחולה בינתיים מקיא אותה במסדרון. דוקטרינת "בלי החרדים והזועביז" היא אשליה ששוכחת שמהות הדמוקרטיה היא כולם. ההתבטאויות נגד ארגוני שמאל מוכיחות את חוסר הסבלנות הפוליטי של מי שרוצה להיות ראש ממשלה של כולם. בניסיון להיות שר חוץ ללא מינוי הוא מוכיח שהוא כולו פוליטיקת נתניהו רק בשינוי פרזנטור. אלא שהבעיה היא לא רק בפרזנטור. הוא נגד היוזמה הצרפתית כי 'לא יקבעו את גורלנו'. הוא נגד הסכם איראן, שהצמרת הבטחונית, למעט ליברמן שהוצנח, כבר העידה שהוא למעשה בכלל לא רע. איזה שיח חדש מביא לפיד? אז זהו שהוא לא.

לפיד שמדבר על "פוליטיקה חדשה" הוא פוליטיקה ישנה מאוד. תרגיל לימודי הליבה הוא עוד דוגמא. ביטול סעיף 10 (א) לחוק חינוך חובה שממילא היה נכנס לתוקפו רק ב- 2018 הוא דמגוגיה, בפועל ההשפעה של הסעיף על החינוך העצמאי והדתי היתה מינורית ובעיית לימודי הליבה נותרה בעינה. נכון זה היה "הישג" של 'יש עתיד', אך הישג חלקי מאוד ובעיקר קוסמטי, תוך פיקוח חלקי וללא הסדרה. לפיד לא נגע בנושאים כמו הישיבות הקטנות, ישיבות בהן לא לומדים לימודי ליבה אך מקבלים תקצוב בגובה 60%. חוק הליבה של לפיד נוגע רק למוסדות הפטור ואלה מהווים בקושי חמישית מכלל התלמידים בחינוך החרדי. שנאמר לדבר מהפכה, אך לגעת בשוליים.

וזה מה שהכי מעצבן בלפיד – שלרגע מהבהב אחד, פעם מזמן ובעיניים של ישראלים רבים, הוא נראה כמי שמבין את מה שבאמת צריך פה, שרואה את התפוררות הערכים, המדיניות המשהה, את הפגיעה במעמדה של ישראל, את ההסברה שהפכה חזות הכל, את מה שישראל יכולה להיות. ואז הוא נכנס לפוליטיקה והוכיח שלא ממנו תבוא הישועה. פוליטיקאים שמנסים לסמן לעצמם את הבעיות ולרכוב עליהן כבר יש לנו. בשביל עתיד אמיתי צריך איש בעל חזון שמוכן לאתגרים וניצב מולם באומץ. ללפיד אולי יש עתיד אבל אין לו את האומץ לשנות אותו.