---
date: 2021-07-22 16:35:00+03:00
description: ???
source: https://www.haaretz.co.il/food/cookingwithkids/2021-07-22/ty-article/0000017f-f901-d47e-a37f-f93d5b920000
tags: בישול
title: קיש בצל וכרשה לארוחת ערב קיצית
---

קיש הוא פתרון נפלא לארוחות משותפות, אבל דווקא לארוחות ביתיות אני מכינה אותו פחות. הקיש הזה הזכיר לנו שאין כמו ארוחות ערב בקיץ של קיש שיצא מהתנור ולידו סלט ירקות שנקצץ ממש עכשיו. טעים חם, או קר ועובד נפלא עם רוטב יוגורט או רוטב טחינה גם.

**קיש כרשה ובצל (תבנית קיש 28)**

**מה?**

**לבצק:**

2 כוסות (280 גרם) קמח רב תכליתי

100 גרם חמאה קרה חתוכה לקוביות

¾ כפית מלח

1 ביצה

2 כפות מים

**למילוי:**

2 כרשה בינונית

2 בצל לבן גדול – פרוסות לפרוסות דקות

250 גרם (מכל ורבע) יוגורט עדיף יותר מ-6% שומן

100 גרם פרמזן מגוררת

מלח

**לרויאל מעל:**

2 ביצים

1 מכל (250 מ"ל) שמנת לבישול (אפשר גם 9%)

מלח, פלפל שחור, אפשר גם לגרר מעט אגוז מוסקט

 עברו לתצוגת גלריהקיש בצל וכרשהצילום: קרן הבר**איך?**

**הבצק:**

מכניסים את הקמח, המלח והחמאה לקערת מעבד מזון. מעבדים בפולסים קצרים עד שמתקבלים פירורים. בקערה קטנה טורפים את הביצה עם המים, מוסיפים אותם לפירורי הקמח והחמאה ומעבדים במהירות בינונית עד שמתקבל כדור בצק. אוספים את כדור הבצק ועוטפים בניילון נצמד. מכניסים למקרר לעשרים דקות (בשלב הזה אפשר להשאיר במקרר ל-48 שעות).

לפני ההכנה של הקיש, מוציאים את הבצק מהמקרר, מחממים תנור ל-180 מעלות ומשמנים תבנית.

אני מעדיפה לרדד את הבצק בין שני ניירות אפייה עד שהוא נעשה דק ובקוטר של 4 ס"מ יותר מהתבנית, כלומר 32 ס"מ.

מניחים אותו על תבנית קיש 28 משומנת ובעדינות מהדקים לתחתית ולשוליים. עדיף להשאיר את השוליים שיוצאים מהתבנית ולתת לבצק הטיה החוצה.

מחוררים את הבצק בעדינות בעזרת מזלג, מניחים מעליו נייר אפייה ועליו שופכים כ-500 גרם קטניות שלא צריך (אפשר אחר כך לקרר אותן ולהכניס לצנצנת ולהשתמש בהם כמשקולת לבצק בפעם הבאה שמכינים קיש).

מכניסים למרכז התנור לכ-20 דקות עד שהבצק מזהיב, מוציאים ומקררים על רשת. 

 עברו לתצוגת גלריהקיש בצל וכרשהצילום: קרן הבר**המילוי:**

שוטפים, קוטמים קצוות וחלקים ירוקים של הכרשה, ואת החלק הלבנבן שנשאר חוצים לאורך וכל חצי פורסים לפרוסות קטנות.

מרתיחים בסיר גדול 1.5-2 ליטר מים, מוסיפים כף מלח וכשהם רותחים מוסיפים את פרוסות הכרשה ל-3 דקות, מוציאים ומסננים.

במחבת גדולה מטגנים פרוסות בצל במעט שמן עד שהן מזהיבות. מקררים מעט, מוסיפים את הכרשה המסוננת, מוסיפים מלח ופלפל שחור ומערבבים היטב.

**הרכבה:**

כשהבצק מתקרר מורחים עליו את היוגורט ובוזקים מעל מלח ומעט פרמזן מגוררת. יוצקים את תערובת הבצל והכרשה, מפזרים מעל את יתרת הפרמזן.

בקערה קטנה טורפים יחד את הביצים, שמנת לבישול, מלח, פלפל ואם רוצים אגוז מוסקט. יוצקים את הבלילה מעל הקיש ומכסים את כולו. מכניסים למרכז התנור לכ-45 דקות, עד שהקיש מזהיב-משחים מעל. מוציאים, מצננים 5 דקות ומגישים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)