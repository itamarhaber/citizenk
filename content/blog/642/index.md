---
date: 2016-12-22 10:37:00+02:00
description: ???
source: https://www.haaretz.co.il/blogs/karenhaber/2016-12-22/ty-article/0000017f-f8ca-d318-afff-fbebc71f0000
tags: דעות
title: כשגן חובה הופך למכינה
---

מערכת החינוך כשמה כן היא – מערכת. היא נשענת על טווחי זמן מוגדרים, מספרים, תקנים, מדדים וכללים המתבטאים בין היתר במערכת שעות ברורה, מבחנים וציונים. כך מתאפשר למערכת להיות יעילה לפחות ברמת הפיקוח והסטנדרטיזציה. לאופן הפעולה הזה אנחנו מורגלים, כך גדל כל מי שעבר במערכת, לכן זהו גורם מעצב חיוני לתפיסה הקולקטיבית והפרטנית לאופן בו למידה מתבצעת, אבל לא רק. זה יצר מוסכמה ברורה מאוד גם לגבי סדר יום, תכנים, דרכי למידה והערכה. על כל אלה חינוך ביתי קורא תיגר, או לפחות אמור.

 עברו לתצוגת גלריהכאשר היום מציע העולם שפע של גירויים ואפשרויות, והוא מתבסס על גמישות מחשבתית ויצירתיות, המערכת כבר לא רלוונטית. למצולמים אין קשר לכתבה צילום: אילן אסייגכאשר ההחלטה להישאר בבית עם הילדים קיבלה שם ומעמד והפכה לעובדה הנוכחת, הידועה בשם "חינוך ביתי", הדבר הראשון שעשיתי היה להנהיג סוג של בית ספר בזעיר אנפין. זו הייתה פעולה אוטומטית שנעשתה ללא כל מחשבה ולמעשה באה בדיסוננס למה שקרה במציאות שהתרחשה מול עיניי שלא השכלתי להבין לאשורה.

חינוך ביתי מתחיל פורמלית בגיל 5, אבל זה עדיין גן, אז לא ממש עקבתי אחרי התוכנית של משרד החינוך. עם כל הכבוד לפורמליסטיקה, בעיניי גן ילדים, גם אם גן חובה, הוא מקום שאמור להעשיר ועדיין להיות בעיקר מבוסס על כיף, בישראל גן חובה הפך למכינה לכיתה א'. וכך כבר בגן, בעודם רק בני 5, הם עומלים על כתיבת אותיות ומספרים, נכנסים לתוך שגרת שינון ותרגול שמעצבת את דרכם הלימודית ובעיקר מצרה את עולמם ומסלילה קו מחשבה.

 עברו לתצוגת גלריההדרך ליצר מוכנות לכיתה א' עוברת בעיניי דרך נקודות אחרות. היא עוברת בציור ואמנות בכלל, בחשיפה למוסיקה ותנועה, עריכת ניסויים מותאמים לגיל, יציאה לטבע, פעילות רב גילאית של ילדים.למצולמים אין קשר לכתבהצילום: רמי שלושהדרך ליצר מוכנות לכיתה א' עוברת בעיניי דרך נקודות אחרות. היא עוברת דרך ספרים, הקראת ספרים, והאפשרות לדבר עליהם קצת, להבין אותם, להעשיר את השפה ועולם הדמיון. היא עוברת דרך משחקים, גם אם דידקטיים שמאפשרים לילדים להבין בצורה טבעית ואינטואיטיבית מספרים, תבניות, פעולות חשבון. היא עוברת בציור ואמנות בכלל, בחשיפה למוסיקה ותנועה, עריכת ניסויים מותאמים לגיל, יציאה לטבע, פעילות רב גילאית של ילדים. היא עדיין בעיקר חושית כי זו המערכת העיקרית שפועלת אצלם הכי טוב בגיל הזה.

כך נהגתי עם הבכור שלי שבגיל 5 כבר קרא ספרים לבד, ידע לכתוב וידע חשבון לפחות של כיתה ב' או ג'. ולמרות שהבכור היה צריך לסמן לי שאנחנו עושים משהו נכון, כי עובדתית התרחש משהו טוב, כשהוא עלה לכיתה א', מיד קניתי לו חוברות, כי הרי זה מה שצריך לעשות כשמגיעים לגיל בית הספר. בשנה הראשונה, הוא שיתף פעולה ולאורך היום עבדנו על חוברות שונות. אבל לא לקח הרבה זמן עד שהחוברות מיצו את עצמן וההתעקשות האסרטיבית שלי, השאירה אותו בתלם, אך חנקה בו כל רצון ללמוד. לקח לי זמן להבין את זה.

 עברו לתצוגת גלריהחינוך אינו מדע מדויק, הוא פרסונלי, דינמי ותלוי בהמון גורמים. אובייקטיבית המערכת אינה יכולה להתמודד עם כל כך הרבה משתנים ושינויים, אבל המערכת גם לא מנסה. למצולמים אין קשר לכתבה צילום: אירית מנורשני ילדיי האחרים לא ידעו לקרוא בגיל 5, גם לא בגיל 6. הם פשוט לא רצו, הם נחשפו לכל מה שנחשף הבכור ועדיין זה לא עניין אותם. המרכזית התעניינה יותר בציור, בבישול, בנגינה והמצאת סיפורים והצגות, היא נהנתה שמקריאים לה. היא בת 10 היום, היא קוראת המון ועדיין כל ערב, היא אוהבת שמקריאים לה. בני הקטן יכול לקרוא, כשהוא נשאל הוא מצליח, הוא לא אוהב את זה. לעומת זאת הוא אוהב חשבון, ממש ועושה חישובים מסובכים, למרות שכתיבת המספרים שלו לא מיומנת, הוא בעיקר אוהב חשבון בעל פה. אני כבר לא נלחצת מזה. הם לומדים המון, אני בעיקר לא מודדת אותם.

החינוך הביתי ממשיך להוכיח שדווקא הדברים הנלמדים לאורך היום, נניח כחלק משיחה, הם אלה שהופכים משמעותיים. בעוד שנוסחאות חשבון שנלמדו לפני כמה חודשים פעמים רבות נשכחות, נושאים אחרים, למשל סיפורי היסטוריה, נשארים לאורך זמן. למעשה לפעמים אני תוהה אם הניסיון שלי בכל זאת לשמור על מסגרת הכוללת גם חוברות ומחברות הוא נכון. כל העדויות מוכיחות שדווקא יש למידה משמעותית והיא לא דרך שינון. מצד שני יש נושאים בהם התרגול חשוב ולא תמיד קל לשמור על מסגרת שמוסיפה לתרגל, צריך כל הזמן לבחון, להתעדכן ולהתאים למשתתפים ולמצב.

 עברו לתצוגת גלריהכל העדויות מוכיחות שדווקא יש למידה משמעותית והיא לא דרך שינון. לילד בתמונה אין קשר לכתבה צילום: אילן אסייגחינוך אינו מדע מדויק, הוא פרסונלי, דינמי ותלוי בהמון גורמים. אובייקטיבית המערכת אינה יכולה להתמודד עם כל כך הרבה משתנים ושינויים, אבל המערכת גם לא מנסה. כאשר היום מציע העולם שפע של גירויים ואפשרויות, והוא מתבסס על גמישות מחשבתית ויצירתיות, המערכת כבר לא רלוונטית. מה שנשאר מהשם הגדול הזה 'מערכת החינוך' הוא מערכת ופחות חינוך. ובכל זאת אין הורה שמקיים חינוך ביתי שלא נשאל קודם כל על המערכת ובעצם אף פעם לא על החינוך עצמו. כאן טמון ההבדל, החינוך הביתי מעלה על נס את החינוך, המערכת, ובכן, היא מערכת, הילדים שלנו נבחנים מהפריזמה הזאת וספק אם זה לטובתם. כי אם לשפוט לפי מדדים, הרי זו המערכת שקורסת.