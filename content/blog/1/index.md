---
date: 2022-09-08 17:58:00+03:00
description: ???
source: https://www.haaretz.co.il/food/cookingwithkids/2022-09-08/ty-article/00000183-16aa-d4db-a9a7-96ea444d0000
tags: בישול
title: פרעצל ביתי
---

זה התחיל כשקטינא הודיע שהוא רוצה להכין פרעצל כמו בגרמניה, אז אחרי שהזכרתי שבגרמנית בכלל אומרים ברעצל, התחלנו להכין. כמו שכותרת המשנה מבטיחה, זה באמת קלי קלות להכין, רק צריך לעקוב אחרי ההוראות. תכל'ס אפשר לקשט לא רק עם מלח גס, אלא גם שומשום, קינמון וסוכר, ואפילו וריאציה עם זעתר מקומי תעבוד. אז ללא הקדמות מיותרות – פרעצל קלים להכנה וטעימים על גבול הפלילי.

**פרעצל (12 יחידות)**

 עברו לתצוגת גלריהפרעצל ביתי קל קל קלצילום: קרן הבר**מה?**

1 כף (15 גרם) סוכר חום

1 כוס + 2 כפות (280 מ"ל) מים פושרים

2 כפיות לא גדושות (6.5 גרם) שמרים יבשים

4 כוסות (560 גרם) קמח רב תכליתי

2 כפיות (12 גרם) מלח שולחני

45 גרם חמאה רכה בטמפרטורת החדר

מלח אטלנטי גס לפיזור מעל

\_\_\_\_\_\_\_\_\_\_

2 ליטר מים

2.5 כפות (20 גרם) אבקת סודה לשתייה

**איך?**

בקערית מערבבים את המים הפושרים, הסוכר והשמרים ומשהים כ-5 דקות כדי שיתססו.

שמים את הקמח והמלח בקערת מיקסר, מערבבים ויוצרים גומחה במרכז. יוצקים את נוזל השמרים למרכז הגומה ומשהים כרבע שעה למנוחה. מוסיפים את החמאה, מרכיבים וו לישה ומפעילים את המיקסר על מהירות נמוכה (בקיטצ'נאייד מתחילים עם מהירות אחת ועוברים ל-2 אחרי כדקה) – לשים כ-8 דקות.

מוציאים את הבצק למשטח עבודה ומחלקים אותו ל-12 יחידות – הכי טוב לשקול, כדי שכל יחידה תשקול 80 גרם. לשים מעט כל יחידה על משטח לא מקומח לצורת נקניקייה שמנמנה. מניחים אותן על נייר אפייה בצורה צפופה ומניחים בד שעווה או מגבת נקייה מעל ונותנים לבצקים לנוח כחצי שעה בטמפרטורת החדר.

עדיין על משטח לא מקומח, מגלגלים כל נקניקיית בצק לגליל ארוך של לפחות 50 ס"מ (אפשר להשאיר במרכז בטנונת קטנה כמנהג הבווארים). יוצרים צורת U ואת הקצוות (בערך 7 ס"מ מכל קצה) מלפפים אחד בשני פעמיים או שלוש ואת הקצוות מורידים לכיוון מרכז ה-U ליצירת צורה של פרעצל.

 עברו לתצוגת גלריהמנוחת הפרעצליםצילום: קרן מניחים את הפרעצלים על נייר אפייה, מכסים בבד שעווה או מגבת ונותנים להם לנוח בטמפרטורת החדר חצי שעה ועוד חצי שעה במקרר (אפשר גם בפריזר, אבל למי יש מקום?). אפשר לחרוץ את הבייגל עם סכין למי שאוהב אבל זה בוודאי לא חובה. מפזרים מעל מלח אטלנטי גס בנדיבות.

 עברו לתצוגת גלריהליפוף הקצוות במראה פרעצלי טיפוסיצילום: קרן הברמחממים תנור ל-190 מעלות.

מרתיחים 2 ליטר מים ומוסיפים את אבקת הסודה לשתייה

מכניסים פרצעל אחד כל פעם למים הרותחים בזהירות, ל-5 שניות מכל צד, מוציאים בעזרת כף מחוררת ומניחים על נייר אפייה שהונח על תבנית. 

 עברו לתצוגת גלריהבישול הפרעצלצילום: קרן הברמניחים כשישה פרעצלים בכל תבנית ומעבירים לתנור ל-20 דקות אפייה (מומלץ להפוך את התבנית באמצע זמן האפייה). זמן האפייה משתנה מתנור לתנור וכמובן תלוי בטעם – זאת אומרת כמה קראנץ' אתם רוצים, כך שייתכן שזמן האפייה יהיה ארוך יותר.

 עברו לתצוגת גלריהבהצלחה עם האיפוק. הפרעצלים מוכניםצילום: קרן הברמחלצים מהתנור ורצוי לתת להם להתקרר על רשת לרבע שעה לפחות לפני ההגשה.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)