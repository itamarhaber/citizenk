---
date: 2020-04-30 17:54:00+03:00
description: ???
source: https://www.haaretz.co.il/food/cookingwithkids/2020-04-30/ty-article/0000017f-f8b3-d318-afff-fbf3da9d0000
tags: בישול
title: מתכון לכרישה ממולאת
---

זה התחיל כשהקצב אליו אני הולכת היה כל כך עמוס בימי הפסח שמצאתי את עצמי קונה נתחים עצומים וחותכת אותם בהתאם בבית. אז גיליתי עד כמה הטחינה בבית במטחנת בשר לוקחת טחינה של כל קצב ובהליכה, טוב נו טחינה. יצא מזה ראגו ללזניה יוצא מן הכלל מה שהביא אותי לחטוא במחשבות על ממולאים. 

אני מאוד אוהבת ירקות ממולאים, אבל אף פעם לא ממש אהבתי מילוי של בשר כי משהו במרקם לא הסתדר. המרקם של הבשר אחרי הטחינה בבית הביא אותי לנסות וראינו כי טוב. כל כך טעים שמיד לקחתי את הכרישה שהיתה בבית ואלתרתי מתכון שחשבתי שכולם יאהבו. לא חייבים לטחון את הבשר בבית, כמובן, אבל מומלץ דווקא לטחון בשר דל שומן כדי לקבל מילוי עם בעל מרקם עדין. 

**כרישה ממולאת** 

**מה?** 

2 גבעולי כרישה עבים 

למילוי: 

350 גרם בשר בקר טחון (טחינה כפולה) 

1 כוס אורז שטוף ומסונן 

4-5 שיני שום כתושות 

1 כפית פפריקה 

מלח 

פלפל שחור 

תוספות אפשריות: 100 גרם צנוברים, 1/2 כפית כמון (או כורכום), 1/2 כפית בהרט 

**לרוטב:** 

מעט שמן זית לכיסוי תחתית הסיר 

4-5 שיני שום כתושות 

1/4 כוס יין לבן 

מיץ מלימון בינוני אחד (אחרי הסחיטה אם רוצים להגביר את הטעם הלימוני אפשר לחתוך את הלימון החוט ולהניח אותו מעל הכרישה הממולאת בסיר) 

1/2 ליטר ציר עוף/ירקות או מים אם אין ציר 

2 כפיות מלח 

עלה דפנה 

צרור עשבי תיבול: צרור פטרוזיליה ואפשר להוסיף לו גבעול תימין, גבעול זעתר, צרור כוסברה 

**גיוון:** אפשר להמיס כמה חוטי זעפרן במים פושרים ולהוסיף לציר. 

**איך?** 

שוטפים את הכרישה, ומורידים את שני קצותיה – את השורש והעלים העליונים ומקלפים את השכבה הראשונה. חותכים לרוחב כל גבעול ל-3 חלקים. 

בסיר גדול מרתיחים מים (ליטר וחצי עד שניים) עם כף מלח, כאשר המים רותחים מכניסים את הכרישה לבישול של כ-10 דקות. מוציאים את הכרישה מהמים למסננת ושוטפים במים קרים. מניחים לה להתקרר. 

 עברו לתצוגת גלריהכרישה מתבשלת בסירצילום: קרן הבראחרי שהכרישה מתקררת מפרידים בין שכבותיה תוך ניסיון לשמור על צורת הגליל. אם קשה להפריד אפשר לחרוץ אותה לאורך ליצירת דפים, שאחר כך נגלגל בהם את המילוי. 

בקערה נקייה מערבבים את כל חומרי המלית לתערובת אחידה. 

 עברו לתצוגת גלריהכרישה ממולאתצילום: קרן הברממלאים את הכרישה: אם הצלחתם לשמור על מבנה הצינור אז פשוט ממלאים כמעט עד הסוף, [כמו קנלוני](/food/cookingwithkids/2019-09-05/ty-article/0000017f-f8f5-d887-a7ff-f8f54af00000), אם הפרדתם וחציתם לדפים, אז פשוט להניח את מילוי על צד אחד לאורך עלה הכרישה ולגלגל אותו כך שייווצר גליל. 

**לרוטב:** 

בסיר קטן מחממים את השמן, מוסיפים את השום ומטגנים אותו. 

מוסיפים את היין ומביאים לרתיחה, מנמיכים את הלהבה ומבשלים כ-5 דקות יחד על אש בינונית, מוסיפים את מיץ הלימון והמלח, מערבבים ומורידים מהאש. 

**הרכבה:** 

מסדרים את הכרישה הממולאת על תחתית של מחבת עמוקה או סיר רחב, יוצקים מעל את הרוטב. מדליקים להבה בינונית ומוסיפים את הציר/מים (גם את מי הזעפרן מי שאוהב) ומביאים לרתיחה. מוסיפים את עלה הדפנה וצרור עשבי התיבול. מנמיכים את הלהבה, מכסים את הסיר/המחבת ומבשלים על אש בינונית-נמוכה כ-40 דקות.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)