---
date: 2021-10-13 12:23:00+03:00
description: ???
source: https://www.haaretz.co.il/food/cookingwithkids/2021-10-13/ty-article/0000017f-f8c5-d887-a7ff-f8e5dc700000
tags: בישול
title: 'פריקדלר: מתכון לקציצות גרמניות טעימות'
---

לאחרונה נתקפתי בחשק לאוכל גרמני, עד שהמרכזית ירדה לאכול ואמרה שכבר כמה ימים בכל הבית יש ריח טוב שמזכיר לה מסעדות בגרמניה. עבורי זה הריח הבית של אומה, סבתא שלי והתקופה הזו היא כנראה תקופת געגועים. מסתבר שלא מעט מתכונים מבית סבתא כבר העליתי, אבל היא גם לא השאירה אחריה הרבה מתכונים כתובים ולא פעם לוקח לי לא מעט זמן לשחזר טעמים שלא נותרו מהם מתכונים. המסע הזה הוביל אותי לחקור מחדש מתכונים גרמניים, חלקם מוכרים אך בבית סבתי עברו "הכשרה".

קציצות בווריאציות שונות יש בכל העולם, ה-Frikadeller היא מנה גרמנית ואולי נכון יותר – נורדית, היא מזכירה את הקציצות הדניות והשוודיות, ובין אם מקורן בגרמניה או במקום אחר, הן חלק בלתי נפרד מהמטבח הגרמני. יש מי שיטענו שפריקדלר, או פריקלדן, הן המקור של ההמבורגר, שהיה ניסיון של מהגרים גרמנים לייבא טעמים של בית, אבל אני מודה שזה לא מסביר את כל הקטע של הלחמנייה. כך או אחרת, אלה קציצות נימוחות ונפלאות, שכיף לאכול חמות וגם קרות ולרוב מגישים אותן בתוספת ירקות ופירה או סלט תפוחי אדמה.

 עברו לתצוגת גלריהפריקדלרצילום: קרן הבר**מה כדאי לדעת לפני?**

בשר טחון רגיש מאוד, לכן אני מעדיפה לטחון בבית ומיד להכין. אי אפשר להסביר את ההבדל המהותי בטעם, כן גם אם אתם קונים בשר מהקצביות הכי טובות וטריות.

אפשר להכין את הקציצות עם כל סוג של בשר, עוף ואפילו דגים. אם אתם משתמשים בבשר בקר מומלץ לקחת נתח רזה יחסית.

את הבצל המטוגן והשום כדאי להכין לפני, כדי לקרר אותם מספיק לפני שמוסיפים אותם לתערובת הבשר.

לא חייבים להשתמש בחלב כדי להרטיב את הלחם, אפשר בהחלט להשתמש במים, למרות שהחלב מוסיף המון טעם ומי שרוצה להדר עוד יותר מוזמן להוסיף שתי כפות שמנת לבישול לחלב. כדאי לתת ללחם לנוח בחלב כחצי שעה.

לא חייבים את שלב פירורי הלחם, אפשר לטגן את הקציצות גם בלי.

אם מוסיפים טיפונת חמאה לשמן הטיגון, הטעם נעשה אפילו יותר טוב.

 עברו לתצוגת גלריהפריקדלרצילום: קרן הבר**פריקדלר Frikadeller (כ-4 מנות)**

**מה?**

1 בצל לבן בינוני קצוץ דק

4-6 שיני שום כתושות

500 גרם בשר בקר טחון

75 גרם לחם ללא קשה חתוך לקוביות

60 מ"ל (רבע כוס) חלב או מים (אפשר להוסיף גם שתי כפות (30 מ"ל) שמנת לבישול)

1 ביצה (גודל L)

תבלינים: ½ 1 כפית מלח, ½ כפית פלפל שחור טחון טרי, כפית מחוקה פפריקה מתוקה, ½ כפית כמון, ¼ כפית אגוז מוסקט

1/3-1/2 כוס פירורי גריסיני/לחם

שמן לטיגון

**איך?**

מטגנים במחבת עם מעט שמן את הבצל עד שהוא מזהיב, מוסיפים את השום הכתוש ומטגנים עוד כשתי דקות. מורידים מהאש ומוציאים את הבצל והשום לקירור.

בקערה שמים את קוביות הלחם, יוצקים את החלב (או המים ומי שרוצה שיוסיף גם שמנת לבישול) ומניחים אותן לנוח חצי שעה.

בקערה גדולה שמים את הבשר, הבצל והשום, הביצה, קוביות הלחם המושרות והתבלינים ומערבבים היטב. לי נוח לעבוד עם הידיים (רק חובה להקפיד על הסרת תכשיטים ושטיפת ידיים לפני). בשלב הזה נותנים לתערובת לנוח מכוסה במקרר להעשרת טעמים, אבל גם אפשר להכין מיד.

גודל הקציצות תלוי בהעדפה, אנחנו מעדיפים כאלה בקוטר של כ-2 ס"מ ובעובי של כ-1.5 ס"מ. נוח יותר לעבוד עם ידיים לחות כאשר צרים את הקציצות.

טובלים כל קציצה בפירורי גריסיני מכל הכיוונים ומנערים יתרות.

 עברו לתצוגת גלריהצילום: קרן הברמטגנים את הקציצות משני הצדדים במחבת עם שכבת שמן של כ-1 ס"מ עד להשחמה.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)