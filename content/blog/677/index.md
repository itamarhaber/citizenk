---
date: 2016-08-14 11:17:00+03:00
description: ???
source: https://www.haaretz.co.il/blogs/karenhaber/2016-08-14/ty-article/0000017f-f8f1-d460-afff-fbf7c4580000
tags: דעות
title: היש צוהלת ושמחה כמוני מסיכה?
---

המדיניות הישראלית הבלתי רשמית לעניין שיחת הטלפון מראשי ממשלה ונשיאים לספורטאים מיד זכייתם בהישג ספורטיבי בינלאומי בהחלט ייחודית ויש שיאמרו מגוחכת. עם זאת, רבים רואים בזה סמל לאחדות וחברמניות ישראלית שלא נס ליחה. זכייתו המרשימה של אורי ששון בארד בשישי בלילה שעון ישראל והסמיכות לט' באב שחל בשבת ומצויין היום (ראשון), דווקא קשורות זו בזו ומוכיחות את הצביעות הישראלית והפילוג, גם 1946 שנים אחרי חורבן בית המקדש השני.

אפשר להגיד שדחיית השיחה לאורי ששון עד לצאת השבת בישראל נעשתה מפאת "החשש לפגיעה ברגשות דתיים", שזה בסך הכל מילה מכובסת להסכמים קואליציוניים וקוד התנהגות צבוע. אגב מרוב התחשבות בציבור היהודי בישראל אף אחד לא שם לב שגם הנשיא וגם ראש הממשלה גרמו לששון לחלל שבת בעצמו. אבל, נו מילא, הוא גם עלה לתחרות בשבת ומסתבר שזה לא גרם לאלוהים למנוע ממנו מדליה. ומעבר לזה, אין אלא להסיק כי נפשם של יהודי ברזיל חזקה יותר מנפשו הרכה של הציבור הדתי בישראל.

 עברו לתצוגת גלריהראש הממשלה הוא ראשון הצבועים, עם סטטוס בפייסבוק "ירושלים חרבה בשנאת חינם, ירושלים נבנית באהבת חינם". נתניהו? אהבת חינם? פוליטיקת השיסוי הגיעה לשיאה בימי נתניהו צילום: עופר וקניןזן ואומנות ההימנעות מפגיעה ברגשות דתיים היא מסורת פוליטית, לא דתית ולא נובעת מפלורליזם דתי עמוק. זו פוליטיקה במטיבה ולראייה כל חברי הכנסת שאינם שומרי שבת שחיכו עם ציוץ הניצחון עד צאת השבת. פחות מעשרה חברי כנסת כתבו על זה בפייסבוק ושטייניץ היה היחיד מהקואליציה, אם תהיתם. אלא שנבחרי ציבור חילוניים צריכים לפעול על פי צו מצפונם, גם ראש הממשלה. העובדה שחילוניות אינה נישאת בגאון על ידי שום פוליטיקאי היא אות גנאי לכולנו, דתיים וחילוניים כאחד ומעידה על פרשנות חברתית מצמצמת לפלורליזם.

שיחת טלפון של ראש הממשלה לספורטאי שנתן את נשמתו וייצג את המדינה, גם אם היא נעשית בשישי בערב, אינה עילה לפגיעה בציבור הדתי. להפך, זו הכרה בכבוד הדדי. אני לא מציעה שראש הממשלה יצאה לרונדלים ברכב השרד במאה שערים בשישי בערב, אין צורך לנפנף בחילוניות, אבל גם אין שום סיבה להסתיר אותה. הרי ראש הממשלה, כמו גם הנשיא, אינם שומרי שבת, אז מדוע העמדת הפנים כל כך חשובה?

 עברו לתצוגת גלריהאין צורך לנפנף בחילוניות, אבל גם אין שום סיבה להסתיר אותה. הרי ראש הממשלה, כמו גם הנשיא, אינם שומרי שבת, אז מדוע העמדת הפנים כל כך חשובה? צילום: TOSHIFUMI KITAMURA/אי־אף־אם ישראל דמוקרטית ויהודית, איזו סיבה יש שחילונים יהיו אנוסים להתנהג כיהודים בחוץ וכחילונים בביתם? פגיעה ברגשות דתיים היא חשובה אך היא צריכה להתבטא במקומות בהם הציבור הדתי עלול להיפגע (למשל איסור הכנסת מאכלים לא כשרים למעון ראש הממשלה, קיום אירוע ממלכתי בעת בה נמנע מדתיים להשתתף), לא יותר. אם אורח החיים החילוני פוגע בדתיים, אין להם ברירה אלא לקבל אותו בדיוק כפי שחילונים אמורים לקבל את השמירה על השבת וההגבלות הנובעות מזה.

קוד ההתנהגות הוא צביעות נטו כשהסבטקסט הוא אין בעיה שראש הממשלה יצפה בשידורי הטלוויזיה בשבת כל עוד לא מדברים על זה אלא בצאת השבת. הצביעות הזו מגיעה לשיאה ב-ט' באב, עת הופכים הפוליטיקאים לפייטנים. גם כאן ראש הממשלה הוא ראשון הצבועים, עם סטטוס בפייסבוק "ירושלים חרבה בשנאת חינם, ירושלים נבנית באהבת חינם". נתניהו? אהבת חינם? פוליטיקת השיסוי הגיעה לשיאה בימי נתניהו ולא ידעו כי החורבן בא אל קרבם.

 עברו לתצוגת גלריהאם אורח החיים החילוני פוגע בדתיים, אין להם ברירה אלא לקבל אותו בדיוק כפי שחילונים אמורים לקבל את השמירה על השבת וההגבלות הנובעות מזהצילום: אוליבייה פיטוסיהאירוניה אינה נחלת ראש הממשלה בלבד. כמעט כל ימות השנה מרבית חברי הכנסת אינם עושים דבר נגד הסתה, פילוג ושנאה, ט' באב גורם להם להעלות לרשתות החברתיות מהגיגיהם על אהבת חינם ומחיר השנאה, משמעות הפילוג וחובת האחדות. למותר לציין כי כבר ב- י"א באב הם וודאי ימשיכו במלחמותיהם הקטנות, אם במלחמה נגד מקוואות לרפורמים, קיטלוג חלקים מהעם כבוגדים, אבחון קהילת הלהט"ב כחולים או סוטים, התגדות להתנדבות חיילי צה"ל עם פעוטות, ש"איתרא מזלם" ונולדו לפליטים שאינם בני העם הנבחר, הסתה והפצת פילוג.

צביעות והעמדת פנים, פילוג וחוסר כבוד הדדי זה מה שאנחנו באים איתו ל-ט' באב השנה ושום מילים מכובסות לא יכסו על זה. מצוות "לא-תעשה" השלישית היא "ואלוהי מסכה לא תעשו לכם", כנראה שזה לא תופס על מסיכת צביעות.