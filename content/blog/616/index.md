---
date: 2017-03-06 14:05:00+02:00
description: ???
source: https://www.haaretz.co.il/blogs/karenhaber/2017-03-06/ty-article/0000017f-f8f9-ddde-abff-fcfd63fa0000
tags: דעות
title: רק אל תגיד אפרטהייד
---

ההתפלצות הרבתית מהשימוש במילה אפרטהייד במונולוג הסיום של אסף הראל הגיעה לשיאה בראיון המשועשע שערכו ביום ראשון אראל סג"ל ושמעון ריקלין בגלי צה"ל עם אסף הראל. בסיומו נידמו המראיינים בעיני עצמם למנצחים שהביאו את ההוכחה הניצחת שאין אפרטהייד בישראל, משל הגביע הקדוש בידיהם.

האמנם? ההזדקקות המשוועת של ריקלין וסג"ל "לנצח" את הראל משל היה זה קרב אידיאות אימתני לחיים ולמוות, אם בכלל מדכאת. למאזינים לא נותר אלא להבין שהבעיה היא בכלל לא עם מהותו של אפרטהייד כמדיניות הפרדה אלא עם התיוג ככזה. למה לתייג? תנו לנו קיפוח, חוסר צדק, אפליה, אבל אל תגידו אפרטהייד, חס וחלילה, עד כאן. אפרטהייד זה כמו וולדמורט – אסור להגיד את זה, רק שלא להגיד את זה הוא בגדר התעלמות בלבד, לא הוכחה שזה לא קיים. 

 עברו לתצוגת גלריהלשכת התעסוקה במזרח ירושלים. הכי חשוב שלא נקרא לזה אפרטהייד, כי אם לא נקרא לזה ככה זה פשוט לא צילום: אמיל סלמן**"אין להם תשובות"? או "יש להם תשובות שאנחנו לא אוהבים לשמוע"**

אחד הדברים שלימדה אותי אמי היה לא לשאול שאלות אם אני לא מוכנה למגוון התשובות האפשרי. כשריקלין וסגל שאלו את הראל על אפרטהייד הם קיבלו תשובה ברורה, רק לא את התשובה אותה רצו לקבל: "[באפרטהייד] אנחנו מדברים על מדינה עם שתי אוכלוסיות, שאחת מועדפת, שאין שוויון מלא. במובן הזה אני חושב שבמהות האפרטהייד – זו המציאות הישראלית. יש פה שתי אוכלוסיות שאחת שולטת, היא החזקה, והיא לא נותנת זכויות מלאות לאוכלוסייה השנייה. במובן הזה כן. יש מובנים כמו חוקי הגזע של האפרטהייד – שלא. מהות המילה אפרטהייד היא מדיניות הפרדה. יש פה מדיניות הפרדה".

 עברו לתצוגת גלריההפרדה ברורה בין יהודים ללא-יהודים, כזו שאם היתה נעשית בארץ מערבית אחרת כלפי יהודים היינו מזדעקים ורואים בה אנטישמיותצילום: ניר כפריאך לא לתשובה מהותית התכוונו מראייננו, זו לא עונה לדרישות התפקיד כיון שהיא משרטטת קווים לדמותו של אפרטהייד בחיתוליו. אם תשובה כללית מעידה על אפרטהייד, הרי שיש לרדת ברזולוציות. הדרישה של מראיינינו העשויים ללא חת לדיוקים היתה מטרידה: מה עם ישראל בתוך גבולות הקו הירוק? מה עם חוקי גזע? איפה יש הפרדה? האם שופט שחור שלח נשיא לבן לכלא? הצורך בדיוק ובכניסה לפרטים הקטנים מעיד שאין תשובה לטיעון הרחב – אפרטהייד במובן של מדיניות הפרדה.

**אפרטהייד אסור, אבל צייטגייסט מותר?**

עובדתית הלוך הרוחות בישראל, הצייטגייסט אם עדיין מותר לשאול מושגים גרמניים, הוא של הפרדה ברורה בין יהודים ללא-יהודים, כזו שאם היתה נעשית בארץ מערבית אחרת כלפי יהודים היינו מזדעקים ורואים בה אנטישמיות. הלכה למעשה שום אזרח יהודי ישראלי במדינת ישראל לא היה רוצה להתחלף עם לא-יהודי מהטעם הפשוט, שלא-יהודים אינם שווים דה פקטו, גם בתוך גבולות הקו הירוק.

 עברו לתצוגת גלריהאראל סג"ל. אבל הבעיה של ריקלין וסג"ל היא לא בעיה מוסרית, הם לא מוטרדים ממהות האפרטהייד, הם חוששים מהפגיעה התדמיתית בישראל צילום: נדב כהן יונתןאפרטהייד, ממש כמו עוד הרבה דברים אחרים, לא התחיל כך. שורשי האפרטהייד מתחילים הרבה לפני 1948, אם נרצה לדייק הם מתחילים בחוק במושבה ב- 1685 שאסר על נישואים בין גזעיים. מהמאה ה- 19 התנהלה הפרדה מזדחלת באמצעות חקיקה איטית שכל מטרתה היתה הדרה של מי שאינו מערבי, שהיה כמובן נטול כוח פוליטי. למעשה, הצעתו של ח"כ זוהר "לתת את כל הזכויות רק בלי זכות הצבעה" היא בדיוק זה, נטילת כוח פוליטי מאוכלוסייה והגבלת זכויות אדם. זה לא שיקוף מדויק, זו רוח הדברים. אם עכשיו אין אפרטהייד, אחרי הסיפוח יהיה גם יהיה. 

**הכל שאלה של מסגור**

אבל הבעיה של ריקלין וסגל היא לא בעיה מוסרית, הם לא מוטרדים ממהות האפרטהייד, הם חוששים מהפגיעה התדמיתית בישראל. אלא שהבעיה התדמיתית של ישראל לא נובעת ממסגור הכיבוש כאפרטהייד, הבעיה של ישראל היא בעצם הכיבוש או איך שלא תקראו לו. כאשר עולה חבר כנסת ישראלי לשידור ומסביר שניתן לספח את השטחים ולתת לפלסטינים את כל הזכויות רק לא את הזכות להצביע הוא מעיד על הבעיה האמתית. שורש העניין, אליו ניסו להגיע ריקלין וסגל, הוא בעובדה שלא-יהודים לעולם לא יהיו חלק מה"אנחנו" הישראלי, זה לא ב- DNA של מדינת ישראל.

אנחנו מוכנים לחיות עם קיפוח ואפליה וחוסר צדק מול מי שאינו יהודי וההצדקה ברורה, זו מדינה יהודית, אבל העובדה היא שזה פשוט לא מסתדר עם פרט קטן המכונה דמוקרטיה. כשמרחיבים את נקודת המבט מעבר לגבולות הקו הירוק, לחרדתם של ריקלין וסג"ל, זה בולט עוד הרבה יותר. אבל עזבו אתכם, הכי חשוב שלא נקרא לזה אפרטהייד, כי אם לא נקרא לזה ככה זה פשוט לא. מכבסת המילים היא לא ניצחון סמנטי, היא ניצחון תודעתי. הבעיה עם ניצחון תודעתי היא ארעיותו, בסופו של דבר, למציאות יש נטייה להתפוצץ בפנים. 

גלי צה"ל אראל סג"ל ושמעון ריקלין עם אסף הראל

<http://player.gl.bynetcdn.com/Players/ByPlayer/EmbedPlayer/GLZ?ClipID=170305-11&Type=aod&Width=300&Height=200&token=1488892718508>