---
date: 2018-09-27 08:52:00+03:00
description: ???
source: https://www.haaretz.co.il/food/cookingwithkids/2018-09-27/ty-article/0000017f-f8b9-ddde-abff-fcfdd0a00000
tags: בישול
title: 'חם, קר, שרוף: זה הזמן להכין קרם ברולה'
---

אחרי שלא נרשמה כל התלהבות מצד דור ה-2.0 ל[קרם הקרמל](/food/cookingwithkids/2018-04-26/ty-article/0000017f-f8f1-d47e-a37f-f9fd782b0000) החלטתי לחכות קצת עם הניסיונות בסוגי רפרפות ומיני מרקמים רכים במיוחד. מעודדת מהצלחת [עוגת הביסקוויטים](/food/cookingwithkids/2018-09-20/ty-article/0000017f-f8a4-d318-afff-fbe7b2be0000) ולאור העובדה שהאורחים בערב סוכות אינם מאסכולת חובבי [קינוחי השוקולד](/food/cookingwithkids/2017-02-23/ty-article/0000017f-f8d0-d044-adff-fbf9572a0000) החלטתי לאזור אומץ, להאמין בכוחו של הקרמל ולהכין קרם ברולה. ככה דרמטי. 

דבר ראשון בדקתי את הברנר הביתי שלא נעשה בו שימוש כבר די הרבה זמן. עבד. השאלה הגדולה היתה כמה גז יש בו וכל מה שנותר היה לקוות, כי להמשיך לנסות היה חוטא לנקודה. בסופו של דבר התרחש נס חג הסוכות, או משהו, ובלון הגז הקטן הספיק לקרמל את כל המנות. עכשיו נותר לקוות שאקנה מיכל גז נוסף לפני שתשרה עלי מוזת קרם הברולה הבאה, אם כי כפי שמיד תראו, ניתן לקרמל קרם ברולה גם בתנור. העניין הוא שאז קרם הברולה פחות קר וכל הניגודיות של החום והקור קצת מתעמעמת. 

אפשר להכין קרם ברולה בסיסי ואפשר בהחלט לגוון אותו: 

ניתן להוסיף בתחתית התבנית פירות יער, תותים בעונתם, בננות פרוסות, מנגו חתוך, תפוזים או אגסים ביין. אם רוצים קרם ברולה מתובל, אפשר להוסיף תבלינים בשלב הרתחת השמנת כמו קינמון, ציפורן ואפילו קפה או כוכב אניס. ניתן להוסיף בשלב הרתחת השמנת 100 גרם שוקולד מריר לקבלת קרם ברולה שוקולד. 

כך או אחרת, למרות שמו הצרפתי, הרושם שהוא עושה והטעם המעודן, הוא קל להכנה באופן מגוחך: 

**קרם ברולה** 

(6 קעריות ברולה / קעריות סופלה המכילות 100 מ"ל / כלים אישיים חסיני אש) 

**מה צריך ל-6 מנות?** 

1 תרמיל וניל או 2 כפיות (12 מ"ל) תמצית וניל איכותית 

5 חלמונים (ביצים בגודל L) 

3 כפות (25 גרם) אבקת סוכר 

500 מ"ל שמנת מתוקה להקצפה 

**לקרמל:** 

3 כפות סוכר (לבן או דמררה). 

**איך?** 

מוציאים תבנית סטנדרטית מהתנור ומניחים בתוכה את הקעריות. 

בינתיים מחממים תנור ל-150 מעלות. 

מקציפים את החלמונים והסוכר בקערה חסינת חום, אפשר במיקסר, עד שמתקבל קצף צהבהב בהיר ותפוח. 

בסיר קטן מוזגים את השמנת ואת תמצית הווניל, אם מעדיפים תרמיל וניל חוצים אותו ומוציאים את הגרגרים, ומערבבים (אפשר לבשל גם עם התרמיל, בלאו הכי מסננים בסוף). 

 עברו לתצוגת גלריהשלב ההרתחהצילום: קרן הברמניחים את הסיר על אש בינונית ומביאים תוך בחישה לסף רתיחה. מנמיכים את האש ומבשלים על סף רתיחה כחמש דקות תוך ערבוב. 

מסירים מהאש ומתחילים למזוג במזיגה איטית את השמנת והווניל לתערובת החלמונים תוך הקצפה נמרצת כדי שהחלמונים לא ייקרשו. 

את הפודינג הנוזלי שהתקבל מעבירים דרך מסננת לכלי אחר, הכי נוח קנקן זכוכית גדול. 

 עברו לתצוגת גלריההמזיגה כאן היא מחוץ לתבנית כי מה לא עושים בשביל תמונהצילום: קרן הבריוצקים את הנוזל לקעריות שבתבנית. 

מרתיחים מים וממלאים את תבנית האפייה במים חמים לפחות עד לגובה של ס"מ 1 מגובה קעריות הברולה. 

מכניסים את התבנית לתנור ל-50 דקות עד שעה או (תלוי בתנור) עד שהקרם ברולה מתייצב וקצת רוטט כשמניעים את התבנית. 

מוציאים את קעריות הקרם מהתבנית, מצננים כשעה ומעבירים למקרר לפחות ל-6 שעות, עדיף ללילה (אפשר עקרונית לשמור אותו במקרר 3 ימים). 

לפני ההגשה מפזרים שכבה דקה של סוכר על כל פני הקרם ומשטחים אותו מעט בלי לפגוע בקרם, אפילו עם אצבעות ומאוד בעדינות, זורים עוד שכבה ומקרמלים את הסוכר בעזרת ברנר גז מטבחי קטן. 

 עברו לתצוגת גלריהשורפיםצילום: קרן הבראם אין ברנר בבית, מה שדי הגיוני, פשוט מחממים במצב גריל עליון את התנור על 220 מעלות. מניחים את קעריות הקרם המקוררות עם שכבת הסוכר על רשת, מכניסים לתנור על המסילה העליונה ומניחים לשכבת הסוכר להתקרמל כ-5 דקות. 

מוציאים ומגישים.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)