---
date: 2017-01-25 09:19:00+02:00
description: ???
source: https://www.haaretz.co.il/blogs/karenhaber/2017-01-25/ty-article/0000017f-f8cf-d2d5-a9ff-f8cfe1090000
tags: דעות
title: יומנה של שמאלנית מלאת שנאה
---

לטובת הקמפיין של מקור ראשון הנישא על גלי טרנד הדה-לגיטימציה של השמאל האהוב על הציבור בישראל, חשבתי לתת הצצה קלה למוחה החולני של בלוגרית שמאלנית המשחררת ביקורת כי אצבעותיה שטופות השנאה העצמית קלות על המקלדת.

אין בי צורך להוכיח למישהו את אהבתי לישראל, אם בחירתו של אדם לחיות פה אינה מעידה על אהבתו, אז המובן מאליו אבד איפשהו בדרך. זה לא הקמפיין של 'מקור ראשון', הוא רק עוד תסמין למגמה בולטת ומעציבה בציבור הישראלי והיא פרי מדיניות של שיסוי ושנאה – השמאל אינו חלק, השמאל שונא את ישראל. הביקורת של השמאל היא לא כי גם השמאל רוצה לשפר, זה כי השמאל שונא את ישראל ואוהב ערבים, וערבים כידוע הם האויב. משום מה, ההיענות לחוסר ההיגיון הזה הרבה מעל המצופה.

אירועי אום אל חיראן מוכיחים שוב את הנקודה. עוד בטרם התבררו האירועים, שש השר לביטחון פנים להאשים רשמית את אבו אל קיאען כטרוריסט מוסלמי רדיקלי. בדיוק כמו במקרה ההצתות, פשוט כי ככה זה עם ערבים. הקריאה לא לשלהב את הציבור ולא לצאת בהצהרות לא מבוססות נתפסת כביקורת לא לגיטימית, ובאימוץ הז'רגון של "מקור ראשון" – לא אחת שבאה מאהבה (וסליחה ענקית מינעקל'ה רוטבליט). איך זה לא לגיטימי? מהטעם הפשוט – אין כאן היסחפות עם העדר, אלא קריאה שערורייתית לחקור את האמת. ואלה כידוע החומרים מהם עשויה הבגידה במהותה.

 עברו לתצוגת גלריההייתה דריסה קטלנית של שוטר? הנהג לא היה יהודי? טרור אסלאם רדיקאלי. אין צורך לחכות לבירור העובדות. גם אם היה מתברר שצדק השר לביטחון פנים, הרי שמהירות ההאשמה מעידה על פזיזותצילום: גיל אליהוהציבור הישראלי אינו נדרש לדעת עובדות, לחקור, להפעיל שיקול דעת ולהסיק מסקנות בהתאם, הוא נדרש להאמין. בגדר נעשה ונשמע מודרני. הייתה דריסה קטלנית של שוטר? הנהג לא היה יהודי? טרור אסלאם רדיקאלי. אין צורך לחכות לבירור העובדות. גם אם היה מתברר שצדק השר לביטחון פנים, הרי שמהירות ההאשמה מעידה על פזיזות ופזיזות אינה תכונה רואיה, בוודאי לא עבור נושאי תפקידים בכירים. לכן, כל מי שאינו ממהר להאשים לוקה בתסמונת השנאה העצמית וההגנה האוטומטית על ערבים. ככה זה, דיכוטומי וקל.

שום הגיון לא עובד פה, הנחת הפעולה של הציבור הישראלי היא שהערבים הם צרה צרורה ושהשמאל גם. והטיעון תמיד מעגלי – השמאל שיוצא נגד הפינוי באום אל חיראן היה השמאל שדרש את פינוי עמונה. העובדה ששני המקרים שונים, כפי שהסביר את זה טוב ממני איל גרוס במאמרו היום, ואין פינוי עמונה כפינוי אום אל חיראן אינה רלוונטית. והבעיה הגדולה יותר היא שגם איימן עודה נגד הפינוי באום אל חיראן ועל זה כבר אמר השר לביטחון פנים שהדם על הידיים שלו. גם פה המשוואה פשוטה – אם הדם על ידי איימן עודה, והטענה הזו מופרכת לחלוטין, אז כל מי שמסכים מצדד בטרוריסטים ושונא את ישראל. אין דרך לצאת ממעגל הלאומנות כי אין בו לוגיקה, הוא שם.

 עברו לתצוגת גלריהאום אל חיראן. אפילו הממשלה הנוכחית מודה בבעיות שנוצרו בחברה הערבית והן פרי של הזנחה רבת שנים. הדרך לפרק את הבעיות האלה היא לא בהפעלת כוח מיותרצילום: אליהו הרשקוביץלא משנה מאיזה כיוון נתקוף את זה הבעיה היא לא במדיניות רבת שנים, (כן, כן עוד לפני עידן נתניהו) אלא בשמאלנים ששונאים את המדינה ומצדדים בערבים שבכל אחד מהם יש פוטנציאל להיות מחבל. רק שדבר אחד שוכחים – השמאלנים האלה והביקורת שלהם לא יצרו את האירוע באום אל חיראן. אבל מדיניות הממשלה בהחלט כן.

העובדות באום אל חיראן מדברות בעד עצמן, תכנית 922 שהממשלה העבירה מוכיחה כי אפילו הממשלה הנוכחית מודה בבעיות שנוצרו בחברה הערבית והן פרי של הזנחה רבת שנים. הדרך לפרק את הבעיות האלה היא לא בהפעלת כוח מיותר ובטח לא בהפיכת האוכלוסייה הערבית למחבלים החיים בקרבנו. העובדה שצריך להסביר את זה וזה לא מובן מאליו היא תמונת מציאות עגומה שיהיה קשה לתקן אך זה אפשרי. ממשלה שיוצאת נגד האזרחי המדינה היא ממשלה מסוכנת.

אבל עזבו, אני שמאלנית, הביקורת הזאת שלי בטח באה משנאה, מישהו מ"מקור ראשון" יוכל להסביר את זה טוב יותר, שנאמר, באהבה.