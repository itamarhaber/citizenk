---
date: 2021-12-16 16:08:00+02:00
description: ???
source: https://www.haaretz.co.il/food/cookingwithkids/2021-12-16/ty-article/0000017f-f8e3-ddde-abff-fce7f34f0000
tags: בישול
title: 'שמאלצגבאק: מאפי שמרים מתוקים ומטוגנים'
---

לשוקי חג המולד בגרמניה לא נגיע השנה, אבל החלטנו להביא אותם אלינו. יש שיכינו גלווין (Glühwein) ויש, נניח אנחנו, שיכינו מאפים מתוקים לבראנץ'. כך בשישי בבוקר, עם ילד אחד חולה ומצוברח, ניגשנו למלאכה ואל דאגה היא לא ממש ארוכה או מסובכת.

שמאלצגבאק (Schmalzgebäck), שנקראות קצת אחרת בכל מדינה וידועות גם בשם קרפלשן (Kräppelchen), הן מאפי שמרים מתוקים ומטוגנים שמזכירים מאוד סופגניות, רק שהם קטנים, ללא ריבה ומוגשים בדרך כלל עם אבקת סוכר מעל. כמובן שבבית אפשר להגיש אותן איך שרוצים וגם בתוספת ריבה, גנאש, ממרח מתוק, או רסק תפוחי עץ ואגב הן גם נהדרות בתערובת של סוכר וקינמון. בשוקי חג המולד תמיד אפשר למצוא אותן, אבל בכל מיני מקומות יש דוכנים בכל ימות השנה. באופן עקרוני פעם עשו אותן עם שמאלץ, ברור שהיום כבר לא, אבל השם עדיין נשאר.

 עברו לתצוגת גלריהשמאלצגבאק - מאפי שמרים מתוקים ומטוגניםצילום: דניאל הבר**שמאלצגבאק (Schmalzgebäck) (כ-6 מנות)**

**מה?**

4 כוסות (560 גרם) קמח לבן רב תכליתי

1/3 כוס (80 גרם) סוכר

¾ כוס (190 מ"ל) חלב פושר

כפית ושני שליש (7 גרם) שמרים יבשים

1 ביצה (גודל L)

1 כף (15 מ"ל) תמצית וניל איכותית

50 גרם חמאה חתוכה לקוביות, רכה

שמן לטיגון עמוק

אבקת סוכר

 עברו לתצוגת גלריהשמאלצגבאק - מאפי שמרים מתוקים ומטוגניםצילום: דניאל הבר**איך?**

מוסיפים את הסוכר לחלב ובוזקים מעל את השמרים, מערבבים – מניחים לשתי דקות.

בקערת מיקסר שמים את הקמח, יוצרים גומחה במרכז ויוצקים את תערובת החלב, סוכר ושמרים – מניחים ל-5 דקות. מוסיפים את הביצה ותמצית וניל ומפעילים את המיקסר, עם וו לישה, על המהירות הכי נמוכה. מניחים לבצק להתגבש. עוצרים את הפעולה ומוסיפים את החמאה.

מגבירים לאט את פעולת הלישה, אם יש צורך מנקים את דפנות המיקסר בעזרת מרית סיליקון וממשיכי ללוש. הבצק אמור להיות קצת כמו פלסטלינה – נוח, גמיש ולא דביק, אם יש צורך להוסיף עוד קמח, אז להוסיף כל פעם מעט. יודעים שכמות הקמח מספיקה כשהבצק לא נדבק לדפנות והוא כדור הומוגני. לישה ארוכה עושה לו רק טוב, אז אל תתביישו ללוש יותר מ-7 דקות. מניחים להתפחה של שעה במקום חמים ועדיף מכוסה במגבת לחה ולא בניילון נצמד.

 עברו לתצוגת גלריהצילום: דניאל הבר עברו לתצוגת גלריהצילום: דניאל הברמעבירים את הבצק למשטח עבודה מקומח קלות, לשים מעט ויוצרים גליל (נקניק) בקוטר של כסנטימטר אחד. אם רוצים לשמור על המראה המסורתי של מעויני בצק, פשוט לוחצים קצת כל דופן כדי ליצור רצועה ארוכה שדפנותיה בגודל סנטימטר על סנטימטר. פורסים, בעזרת סכין, חותך סיליקון או חותכן פיצה, לקוביות ברווחים של סנטימטר אחד.

מחממים שמן בסיר טיגון קטן/בינוני.

כשהשמן חם, בערך 180 מעלות, מתחילים לטגן בסבבים קטנים, כדקה וחצי לכל צד עד שהם משחימים.

 עברו לתצוגת גלריהשמאלצגבאק - מאפי שמרים מתוקים ומטוגניםצילום: דניאל הברמניחים על צלחת עם נייר סופג, בוזקים אבקת סוכר ומגישים. 

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)