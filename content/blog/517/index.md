---
date: 2017-12-10 11:53:00+02:00
description: ???
source: https://www.haaretz.co.il/blogs/karenhaber/2017-12-10/ty-article/0000017f-f8ee-d318-afff-fbef92af0000
tags: דעות
title: חרם דרבנו איווט
---

אין כמו [יום זכויות האדם](https://he.wikipedia.org/wiki/%D7%99%D7%95%D7%9D_%D7%96%D7%9B%D7%95%D7%99%D7%95%D7%AA_%D7%94%D7%90%D7%93%D7%9D) כדי לפתוח את הבוקר ב[ראיון שר הביטחון בגל"צ](http://glz.co.il/%D7%92%D7%9C%D7%A6/%D7%AA%D7%95%D7%9B%D7%A0%D7%99%D7%95%D7%AA/%D7%91%D7%95%D7%A7%D7%A8-%D7%98%D7%95%D7%91-%D7%99%D7%A9%D7%A8%D7%90%D7%9C/%D7%91%D7%95%D7%A7%D7%A8-%D7%98%D7%95%D7%91-%D7%99%D7%A9%D7%A8%D7%90%D7%9C10-12-2017-0601/%D7%94%D7%A9%D7%A8-%D7%9C%D7%99%D7%91%D7%A8%D7%9E%D7%9F-%D7%A7%D7%95%D7%A8%D7%90-%D7%99%D7%A9-%D7%9C%D7%94%D7%98%D7%99%D7%9C-%D7%97%D7%A8%D7%9D-%D7%A2%D7%9C-%D7%95%D7%95%D7%90%D7%93%D7%99-%D7%A2%D7%A8%D7%94-%D7%94%D7%AA%D7%95%D7%A9%D7%91%D7%99%D7%9D-%D7%9C%D7%90-%D7%97%D7%9C%D7%A7-%D7%9E%D7%90%D7%99%D7%AA%D7%A0%D7%95) ולשמוע אותו קורא "להחרים את ואדי ערה, לא לקנות שם בחנויות, לא לצרוך את השירותים שם. לתת להם להרגיש שהם לא רצויים כאן." זה לא רק "מתלהם ומזיק" כפי שהסבירה [ציפי לבני בחשבון הטוויטר](https://twitter.com/Tzipi_Livni/status/939763843902918657) שלה, זה אנטי דמוקרטי.

 עברו לתצוגת גלריה צריך להיות גזען חשוך כדי לקרוא לחרם על אזרחים על בסיס לאומי או דתי צילום: צילום מסך ערוץ 2וזה לא רק ליברמן, גם [חה"כ אמסלם כתב בטוויטר](https://twitter.com/dudiamsalem/status/939560855548592128) שההפגנות בוואדי ערה, כמו זו ברוטשילד, משולות להפגנות בעזה וכולנו מבינים למה הוא מתכוון. צריך להיות גזען חשוך כדי לקרוא לחרם על אזרחים על בסיס לאומי או דתי או להשחיר אוכלוסייה שלמה ועושה רושם שהמועמדים לתפקיד רבים. לשאלה התמימה איפה ניתן להבחין בחוסר שוויון כלפי האוכלוסייה הערבית שנזרקת בכל פעם שעולה הטענה שאין באמת שוויון מלא, הנה ניתנת שוב התשובה. להיות ערבי במדינת ישראל זה בעיקר לחיות עם סימן שאלה מרחף מעליך.

זה לא עניין של פורמליסטיקה, כפי שניסה ליברמן להסביר. מעשית, בין אם זה מוצא חן בעיניו ובין אם הוא מאמין כי ואדי ערה תסופח למדינה הפלסטינית, שכמובן לא תקום כי הפלסטינים הם לא פרטנר וזו חזרה אל "חבלי אבות", תושבי ואדי ערה הם אזרחים. לכלל אזרחי ישראל הזכות להפגין ואם וכאשר הפגנה יוצאת משליטה יש משטרה שתפקידה לטפל בזה. כאשר שר ביטחון מעז להתבטא כפי שהתבטא שר הביטחון היום ולא בפעם הראשונה, התשובה צריכה להיות ברורה – פיטורין. זו לא אמירה של אזרח מהשורה שאפשר לפטור בגזענות, זו תפיסת עולם פסולה של מי שמופקד על ביטחון ישראל. 

 עברו לתצוגת גלריההעמותה היהודית ערבית "מרבד ירוק" בסיור משותף שאירגנה ליהודים וערבים בואדי ערה. בלמעלה מ-200,000 אזרחים ישראלים גרים בוואדי ערהצילום: ירון קמינסקיאיכשהו הציבור בישראל, שלא נודע בסבלנות יתרה, סבלני ביותר כלפי אמירות כאלה והטעם הוא פשוט – הם ערבים, מחבלים [בז'רגון של אורן חזן](https://twitter.com/oren_haz/status/939753419954380800). למעלה מ-200,000 אזרחים ישראלים גרים בוואדי ערה, שייכים לגמרי לפי כל קנה מידה, למעט זה של שר הביטחון ומרעיו. דמיינו לכם את שר ההגנה הצרפתי אומר את זה על קהילה יהודית אי שם בצרפת אחרי הפגנות באזור נגד החלטה אנטי-ישראלית כלשהי, מתקבל על הדעת?

 עברו לתצוגת גלריהגולדה מאיר:"עכשיו, כשכולם יודעים מה עשו לנו, מותר לנו לעשות הכל ואין לאף אחד זכות לבקר אותנו". אז שלא. מעולם לא קיבלנו גושפנקא לזה צילום: אי־אף־פימתי התחלפה תחושת השליחות של הקמת חברת מופת בתחושה הצדקנית הזו שמותר לנו הכל? היטיבה לנסח את התחושה הזו גולדה מאיר בסיום משפט אייכמן: "עכשיו, כשכולם יודעים מה עשו לנו, מותר לנו לעשות הכל ואין לאף אחד זכות לבקר אותנו ולומר לנו מה לעשות." אלא שמעולם לא קיבלנו גושפנקא לזה, להפך, אנחנו היינו צריכים להיות הראשונים לא לחזור על מה שעשו לנו או שמזכיר את מה שעשו לנו.

על דבריו המסיתים של ליברמן התשובה האפשרית היחידה צריכה להיות פיטורין, אך בישראל כמו בישראל, חרם זה רע רק אם הוא מופנה נגד יהודים. מה טובו חרמותיך ישראל, הדמוקרטיה היחידה במזרח התיכון, מה רבים עוולותיך והמה לא ייתמו עוד. לתפארת יום זכויות האדם, בהנחה שהמילה אדם מתייחסת לאדם מהסוג השייך לעם הנבחר.