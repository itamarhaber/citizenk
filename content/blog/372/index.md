---
date: 2019-05-16 16:39:00+03:00
description: ???
source: https://www.haaretz.co.il/food/cookingwithkids/2019-05-16/ty-article/0000017f-f8a7-d460-afff-fbe7358f0000
tags: בישול
title: 'בחושה, קלה להכנה ויפה: עוגת וניל ופלחי אגסים'
---

נכון שהחורף השנה נשאר קצת יותר מהרגיל, אבל הקיץ שהגיע בסערה הצליח להשכיח שבעצם עד לא מזמן ירד פה די הרבה גשם. מזל שנשארו עוד אגסים אצל הירקן להזכיר שלמרות שממש, אבל ממש חם, בעצם עדיין אביב ועוד אפשר לנצור עוד קצת זיכרונות חורף כי הם בהישג יד.

אז מה לפנינו? עוגה בחושה וקלה להכנה על בסיס וניל ואגוזים עם פרוסות מרעננות של אגסים, מה שהופך אותה לקצת יותר מתוחכמת. אם ממש רוצים להפוך אותה למוקד להשתאות, אפשר להגדיל ולהכין מעל ציפוי דמוי שטרויזל קל להכנה [מערבבים 50 גרם שהם 5 כפות קמח לבן, 50 גרם חמאה, 50 גרם (רבע כוס) סוכר חום ו-50 גרם (חצי כוס) קוואקר גס ואת כל זה מפוררים מעל העוגה לפני שמכניסים לתנור], אבל זה ממש לא נחוץ, למעט אם ממש מתחשק לכם להרשים.

**עוגת וניל-אגוזים עם פלחי אגסים** (2 תבניות אינגליש קייק, או תבנית עגולה 26)

 עברו לתצוגת גלריהעוגת וניל אגוזים ופלחי אגסיםצילום: קרן הבר **מה?**

200 גרם (1 כוס) סוכר

100 גרם חמאה ללא מלח

4 ביצים גודל L

1 מכל (200 מ"ל) שמנת חמוצה 15%, אבל אפשר גם פחות

1 כף (15 מ"ל) תמצית וניל איכותית

3 כוסות (420 גרם) קמח לבן לכל מטרה

1 כפית (5 גרם) אבקת אפיה

100 גרם (1 כוס) אגוזים כתושים

2 אגסים בינוניים

אבקת סוכר לקישוט

**איך?**

מחממים תנור ל-175 מעלות.

בקערת מיקסר מערבבים/מקציפים את הסוכר והחמאה כשהתערובת מהירה ותפוחה מוסיפים את הביצים אחת אחת תוך כדי הקצפה וממשיכים להקציף עוד כשתי דקות.

מוסיפים את השמנת והווניל ומקציפים עד שהכל נטמע.

בקערה יבשה מערבבים את הקמח, האגוזים, אבקת האפייה והמלח היטב.

מוסיפים את התערובת היבשה לתערובת הרטובה שבמיקסר ב-2-3 פעמים עד שהתערובת היבשה נטמעת ולא יותר.

מחלקים את הבצק באופן שווה בין שתי תבניות אפייה משומנות.

שוטפים את האגסים, מקלפים אותם, מגלענים וחותכים אותם לפלחים דקים. מכניסים בעזרת האצבעות את האגסים ומטביעים אותם בבלילה.

מעבירים את התבניות לתנור לכ-35 דקות או עד שקיסם שננעץ במרכזן יוצא עם מעט פירורים לחים.

מחלצים מהתנור ומניחים להצטנן כרבע שעה.

לנו התחשק לקשט אותה בסירופ קרמל, אבל היא יפה גם בלי ואבקת סוכר מלמעלה בהחלט מחמיאה לה.

 עברו לתצוגת גלריהעוגת וניל אגוזים ופלחי אגסיםצילום: קרן הבר לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)