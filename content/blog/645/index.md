---
date: 2016-12-11 15:10:00+02:00
description: ???
source: https://www.haaretz.co.il/blogs/karenhaber/2016-12-11/ty-article/0000017f-f8a6-d318-afff-fbe72ef00000
tags: דעות
title: 'שם קוד: אתיקה'
---

בנט צודק. אתיקה באקדמיה מחויבת המציאות, היא חלק מהמודוס אופרנדי שלה. עקרונית היא מתקיימת מצוין, למעט חריגים שלרוב גם עולים בתקשורת. הניסיון למצוא מה הסיבות שיכולות להוביל להתערבות הזאת של שר החינוך מעלה את התהייה אם "כללי האתיקה" של בנט הם לא ניסיון השתקה פוליטי שהופך את ההחלטה לשערורייתית.

על פניו קל להבין מה מניע את בנט. סימון האקדמיה כמטרה הוא סימבולי ועבור בנט מהווה נקודת אחיזה מצוינת, כיון שברוח השעה מרבית הציבור מסכים אתו. האקדמיה נתפסת כנציגת האליטה השמאלנית, הלבנה והשבעה, שבבוגדנותה יוצאת נגד הכיבוש, ובעיני רבים גם לעיתים נגד ישראל. זו הסיבה שמספיק אנשים לא רואים בהחלטה בעיה, אלא רואים זאת בדיוק כמו שבנט מציג – תיקון עוול. אלא שבנט מניח את העוול הזה לפרשנות, בתיאורו הוא רק יוצר את התחושה שהאקדמיה היא גוף אימתני שרודף את הימין ומשתיק קולות אחרים, קצת קשה לתקף את זה במציאות אז בנט אפילו לא מנסה.

 עברו לתצוגת גלריהבנט אינו מבקש אתיקה, הוא מבקש צנזורה מטעמים פוליטיים, זו התערבות שלטונית בוטה שנועדה להמשיך השלטה של שיח פוליטי מכיוון אחד במסווה של אובייקטיביותצילום: אוליבייה פיטוסיאבל דמיינו לעצמכם ששרת התרבות הייתה מודיעה שבחינה של הספרים היוצאים לאור בישראל מעידה על ספרות שמאלנית מדי, ולכן היא ממנה נציב, מן הסתם אסא כשר, לגבש כללי אתיקה מקצועיים. קוד אתי זה יפעל 'לצמצם השפעה פוליטית במרחב הספרותי, כדי למנוע מצב בו קוראים יסבלו מדחייה, השתקה, הדרה או אפליה בשל זהותם או השקפותיהם האישיות ובכלל זה עמדותיהם הפוליטיות. כללי אתיקה אלה ינוסחו על מנת לשמור על זכות הקורא לקרוא יצירה ספרותית מבלי שיחויב להאזין להטפה פוליטית שאין לה דבר עם היסודות הספרות היפה'. תגידו שזה לא אותו דבר, שסטודנט מחויב ללכת לשיעורים והקורא יכול לבחור שלא לקרוא, זה נכון חלקית, את מרבית הקורסים סטודנט יכול לבחור ובמרבית הקורסים אין באמת אינדוקטרינציה של המרצה.

אתיקה מציגה מערכת של כללי התנהגות שנועדו לייצר מגבלות, במידה מסוימת, אתיקה נועדה להשלים באובייקטיביות את מה שהמוסר הסובייקטיבי לעיתים כושל לעשות ובכך לייצר, אם תרצו, איזושהי נורמת התנהגות ברורה הניתנת לאכיפה. אלא שדווקא האקדמיה מעצם פעילותה נועדה לעשות בדיוק את זה ואם היא כושלת בכך המהלך צריך להתחיל מתוך המערכת פנימה.

 עברו לתצוגת גלריה יום הנכבה מצויין באוניברסיטת תל אביב. ממה בנט מפחד? שחלילה סטודנטים ישמעו דעות שאינן מקובלות על השלטון?צילום: מוטי מילרודבנט אינו מבקש אתיקה, הוא מבקש צנזורה מטעמים פוליטיים, זו התערבות שלטונית בוטה שנועדה להמשיך השלטה של שיח פוליטי מכיוון אחד במסווה של אובייקטיביות. אם יש בעיה של אתיקה בהתנהלות האקדמיה, מן הראוי היה שהנושא יועלה קודם כל עם ראשי האוניברסיטאות, אבל המהלך של בנט לא נועד לשתף פעולה, אלא ליצר קביעות בשטח ולפגוע בעצמאות המוסדות האקדמיים ויותר מזה לערער את הלגיטימציה של הקהילה האקדמית בישראל, שאגב ממוקמת במקום לא רע בכלל בעולם, בינתיים.

במסה "על החירות" של ג'ון סטיוארט מיל, שיצא ב-1859, מדבר מיל על החירויות האישיות עליהן מחויבת החברה להגן. בין היתר הוא מדבר על תפקיד האינטלקטואלים והאקדמיה וטוען כי התקדמות אינטלקטואלית תלויה רק בהכרת מלוא הטענות של כל צד. "זה היודע רק על הצד שלו בנושא, יודע מעט מאוד, נימוקיו עשויים להיות טובים, אף כאלה שאף אחד לא הצליח להפריך. אך אם בה במידה, הוא אינו יכול להפריך את טיעוני הצד שכנגד, או אם אינו יודע מהם, הרי שאין לו בסיס להכריע ביניהן." לזה האקדמיה צריכה לשאוף, לייצר בוגרים שיכולים להשתעשע גם במחשבה המנוגדת לדעתם ולהכיר בערכה בתוך השיח, להעמיק את הפלורליזם, חופש המחשבה וחופש הביטוי ושאלה יתבטאו לא רק באקדמיה אלא יחלחלו לחברה.

ממה בנט מפחד? שחלילה סטודנטים ישמעו דעות שאינן מקובלות על השלטון? מהות האקדמיה, בוודאי בשיעורי היסוד היא להרחיב את אופקיהם של הסטודנטים, להראות גישות שונות לאותו נושא וגם להציג דעות מתחרות. האוניברסיטה מאז ומתמיד לא רק שהייתה מעורבת בתהליכים חברתיים ולכן גם פוליטיים, היא גם מחויבת להחלפת דעות. כן, זה חבל דק, ההבדל בין השמעת דעות להשלטת דעות בכיתת הלימוד הוא דק, אולם השמעת עמדות פוליטיות של המרצה ושל הסטודנטים היא חלק מהמהות האקדמית והיא צריכה להיעשות. האקדמיה היא המקום לשמיעת טיעונים שונים, לגיבוש עמדה שאינה מבוססת רק על תחושות בטן, אלא על ידע ושיקול דעת ומתוך נקודת מבט רחבה. כל הדברים מהם עשויים הפחדים של הימין.