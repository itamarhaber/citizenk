---
date: 2020-06-16 08:50:00+03:00
description: ???
source: https://www.haaretz.co.il/food/cookingwithkids/2020-06-16/ty-article/0000017f-f8df-d318-afff-fbff62260000
tags: בישול
title: פיש אנד צ'יפס ביתי
---

עד לאחרונה בכלל לא ידעתי שיש זווית יהודית במנה ה"הו כה אנגלית" פיש אנד צ'יפס. מסתבר שטיגון דג בשמן עמוק היא מסורת קולינרית שהביאו עמם מגורשי ספרד לאי המלכותי וכל מה שהבריטים עשו היה לשלב בינם ובין הצ'יפס הבלגי – והופה מנת טיגונים מושלמת באה לעולם.

אני לא חזקה בהכנת דגים, אני מודה. פילה סלמון הוא הדג היחיד שאני עובדת אתו בבית ולקח לנו שנים לגרום לילדים להתרגל לסושי ולאהוב את זה. הפעם האחרונה שהכנתי פיש אנד צ'יפס זה נגמר בערמות דגים שהילדים לא רצו לאכול "כי בעצם יש לזה ריח של דג, אז אפשר שניצל?".

לפיש אנד צ'יפס אין ריח של דג, יש לזה ריח של שמן והרבה, אבל פעם בכמה זמן אין שום פסול גם בארוחה מטוגנת. לכן, הפעם כשהבקשה באה מהילדים, ברור שלא יכולתי לסרב. יצא נפלא, כמעט כמו להיות בלונדון לרגע, כל עוד יושבים במזגן.

**פיש אנד צ'יפס (5 מנות)**

 עברו לתצוגת גלריהפיש אנד צ'יפס ביתיצילום: קרן הבר **מה?**

**לצ'יפס:**

1 ק"ג תפוחי אדמה

שמן לטיגון עמוק

**לדגים:**

1 ק"ג דגים לבן (הייק, לברק, מוסר, פלמידה, בקלה, לוקוס, הליבוט) ללא עור ומפולט

מעט קמח לקימוח

מלח

**לבלילה:**

1 כוס ורבע (300 מ"ל) בירה קרה מאוד

כוס וחצי (210 גרם) קמח לבן

1 כף גדושה מאוד (9 גרם) אבקת אפיhה

**איך?**

 עברו לתצוגת גלריהפיש אנד צ'יפס ביתיצילום: קרן הברמתחילים עם הצ'יפס: מקלפים (או שלא) את תפוחי האדמה וחותכים למקלונים. עקרונית צ'יפס מסורתיים יהיו עבים, אבל זה עניין של טעם. מעבירים למסננת, שוטפים היטב ומייבשים, מעבירים למגבת מטבח יבשה ומכסים במגבת נוספת.

מחממים את השמן בסיר טיגון או צ'יפסר ומטגנים את הצ'יפס – אפשר להשתמש בטכניקת הטיגון הכפול, כלומר לטגן פעם ראשונה עד להזהבה, להוציא מהשמן ולטגן שוב לפני ההגשה עד להשחמה. אפשר לטגן טיגון מלא ולהכניס לתנור שחומם מראש ל-150 מעלות.

**דגים:**

ניתן להשרות את הדגים במעט לימון כדי לרכך את הטעם של הים, אבל הטריק בטיגון של הדג הוא שהדג יהיה יבש. לכן גם אם משרים, אחר כך כדאי לספוג את הנוזל בעזרת מגבת נייר.

על משטח עבודה חותכים את הדגים לנתחים בעובי של כ-3-4 ס"מ (אני אוהבת לחתוך באלכסון כי כך מקבלים נתחים יפים). ממליחים את הדגים, גם לתיבול וגם לסייע בהגרת הנוזלים. 

מקמחים את נתחי הדגים – כן, לפני שמכניסים אותם לבלילה, אבל לא לשכוח לנער אותם מעודפי הקמח לפני הטבילה בבלילה.

את הבלילה מכינים ממש לפני הטיגון וכמה שהבירה תהיה קרה יותר כך הבלילה תהיה מוצלחת יותר. מערבבים את כל חומרי הבלילה יחד בקערה ומערבבים היטב עד שהתערובת הומוגנית ומבריקה.

מחממים את השמן, טובלים את הדגים. מרימים דג אחד, מניחים לעודפי הבלילה לטפטף ומכניסים את הדג לסיר הטיגון לאט. כך מכניסים את כמות נתחי הדג שמאפשרת להם להיטגן בחופשיות בסיר בכל פעם - לא להתפתות לטגן יותר מדי בפעם אחת. מטגנים כ-4-5 דקות מצד אחד ועוד טיפונת מהצד השני עד שכל הבלילה שחומה ומוציאים.

אם אתם מטגנים את הצ'יפס טיגון שני, זה הזמן להכניס את הדג העשוי לתנור שישמור על חום עד שהצ'יפס יהיה מוכן. ממליחים את הצ'יפס ומגישים, הבריטים יציעו לשים על זה חומץ ותכלס זה טעים, אבל גם מיונז (והס מלהזכיר – קטשופ) מתאימים למלאכה.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)