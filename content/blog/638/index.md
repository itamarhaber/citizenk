---
date: 2017-01-04 16:03:00+02:00
description: ???
source: https://www.haaretz.co.il/blogs/karenhaber/2017-01-04/ty-article/0000017f-f8fc-d044-adff-fbfd5c580000
tags: דעות
title: המנהיגות המרעילה של נתניהו
---

עידן נתניהו מתאפיין במנהיגות מרעילה. לעובדות, למציאות ולידע אין ערך, אבל להסתה, לשנאה ולכוח יש. הרעילות הפכה מטבע עובר לסוחר. התבוננות מעמיקה בפוליטיקה הישראלית מגלה כי גיוס הלעומתיות וליבוי השנאה כחלק מאסטרטגיה פוליטית, בא עם מחיר, שאינו מתבטא רק בצמצום מגוון הדעות הפוליטיות המקובל ובמידת הפלורליזם, אלא גם באמון של הציבור במערכות השלטון השונות, ערעור שלטון החוק ומידת המוסריות.

תיוג השמאל כ"לא רלוונטי" והפיכת המושג "שמאלני" לתואר גנאי זה לא עניין של חוסר רלוונטיות של עמדות השמאל למציאות העכשווית. להפך, מהבחינה הזו עמדות שמאל-מרכז לעניין "פתרון שתי מדינות לשני עמים" עדיין מהוות רוב בציבור הישראלי ועם זאת מצבו של השמאל מעולם לא היה גרוע יותר. זו אינה רק בעיה אלקטורלית, זו בעיה מהותית. כאשר בעידן נתניהו שמאל אינו עמדה, אלא אות קין וביקורת אינה ביקורת אלא רדיפה, זה לא רק עניין של טרמינולוגיה – המשמעויות שיש למילה חורגות מהתחום המילולי.

בעוד פרשת אלאור אזריה התבררה בבית המשפט, בלי קשר להכרעה היום על אשמתו בהריגה ועוד בטרם הוקראה, מערכת המשפט הצבאית כבר הובאה לבית דין שדה על ידי לא אחרים מאשר ראש הממשלה, שר החינוך ושר הביטחון הנוכחי. זירת ההמון נוחה יותר לפוליטיקאים, שם אין חוק ואין דין ומותר לומר מה שרוצים ולכוון בדיוק לדעת הקהל. ההתערבות הפוליטית הגסה בעניין אזריה נוחה לפוליטיקאים כי היא מאפשרת לאחרים לשאת באחריות לתוצאה, למשל מערכת המשפט.

 עברו לתצוגת גלריההלכה למעשה מה שנשחק עד יסוד בתקופת שלטונו של נתניהו הוא נרטיב שלטון החוק ובמידה רבה גם המוסריותצילום: אילן אסייגאנשי הימין יכולים לקפוץ ולהסביר שההליך זוהם, אולם האמת העצובה היא שהתהליך לא זוהם על ידי התקשורת ולא על ידי מערכת המשפט הצבאית, הוא זוהם על ידי פוליטיזציה של המעשה. אותם פוליטיקאים שממשיכים לשלוח את חיילי ישראל לשטחים הכבושים משום שאינם יכולים להביא להכרעה מדינית, הם אלה שזיהמו את התהליך כאשר הביעו תמיכה בלתי מסויגת כלפי מי שסרח מהקוד הצה"לי, בין אם מסכימים לו ובין אם לא. תמיכה בחיילי צה"ל היא הוצאתם מהסיטואציה הבלתי אפשרית במוקדי אוכלוסייה בשטחים כבושים, ונעוצה בפתרון, כזה או אחר, למצב אבל לא בגיבוי אוטומטי של כל חיל באשר הוא חיל.

העובדה שיש היום קריאות להגן על הצבא ועל הרמטכ"ל משום שאזריה נמצא אשם היא כתב האישום האמתי נגד החברה הישראלית והעומדים בראשה. הרמטכ"ל אינו צריך הגנה, כאשר המערכת עובדת כמו שצריך, כאשר יש גיבוי מתמיד של הדרג הפוליטי לאנשי השטח, כאשר כולם נמצאים על אותו עמוד. אבל חלק ניכר מהציבור הישראלי כבר לא על אותו עמוד.

 עברו לתצוגת גלריהאותם פוליטיקאים שממשיכים לשלוח את חיילי ישראל לשטחים הכבושים משום שאינם יכולים להביא להכרעה מדינית, הם אלה שזיהמו את התהליך כאשר הביעו תמיכה בלתי מסויגת כלפי מי שסרח מהקוד הצה"ליצילום: אוליבייה פיטוסיכאשר ח"כ אמסלם טוען לרדיפה פוליטית של ראש הממשלה ולהטיה פוליטית של חוקריו, אנחנו כבר לא על אותו עמוד. העובדות אינן משחקות תפקיד, רק מידת הרעל. לא המשטרה, לא הפרקליטות ולא התקשורת רודפות אחרי ראש הממשלה. אם כבר מכל ראשי הממשלה הקודמים שניצבו מול חקירות, הוא המאותרג ביותר ועדיין את תחושת הנרדפות מייצרים לא רק אמסלם וחבריו אלא גם ראש הממשלה עצמו.

הלכה למעשה מה שנשחק עד יסוד בתקופת שלטונו של נתניהו הוא נרטיב שלטון החוק ובמידה רבה גם המוסריות. זה בא לידי ביטוי בדיון הציבורי סביב משפט אזריה, בהתבטאויותיו האחרונות של ח"כ דוד אמסלם (ליכוד) על אגף החקירות במשטרה ותגיות ה"שמאלן" שראש הממשלה מחלק משל היו אות קין – רשימה חלקית בלבד. החוק, המוסר, הטיעונים, הם כולם יחסיים במשפט השדה שעושה ראש הממשלה למדינת ישראל במיוחד בקדנציה הנוכחית.

עידן נתניהו משנה מהותית את השיח הציבורי הישראלי, אך כמו בכל תהליך קשה להבחין בו עד שאינו מסתיים. את השורה התחתונה עוד לא ניתן לסכם, אולם מה שברור הוא שהתוכן אינו משנה, הטיעונים אינם לגופו של עניין, הם לגופו של דובר. עד שלא יוחזר הערך לעובדות, למציאות האמתית ולא לזו האלטרנטיבית שמייצרים נתניהו ושליחיו, שום קול אחר לא יוכל לשנות את המצב.