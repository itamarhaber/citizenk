---
date: 2020-06-10 11:51:00+03:00
description: ???
source: https://www.haaretz.co.il/food/cookingwithkids/2020-06-10/ty-article/0000017f-f8be-d47e-a37f-f9be46ac0000
tags: בישול
title: מי צריך נוטלה? ממרח אגוזי לוז ושוקולד ביתי
---

הילדים שלי אוהבים נוטלה, תכלס גם אני אוהבת נוטלה, קשה שלא, זה טעים. אבל מעבר לנושא הבריאותי ומעבר לנושא הסביבתי, אני ממש משתדלת שכמה שפחות מוצרים תעשייתיים ייכנסו אלינו הביתה, אבל הנוטלה נותרה אחת החוליות החלשות, בעיקר בשבת בבוקר עם הפנקייק, בצר לי לא נותר לי אלה להודות – הצאצאים אמנם אוהבים סירופ מייפל, אבל מעדיפים נוטלה.

לא מעט מהחברות שלי עברו כבר לפני שנים להכין נוטלה בבית, כולן נשבעו שיוצא להן משהו טעים (טוב, זה עניין אישי), שזה דומה לנוטלה (זה נתון לפרשנות) ושקל להכין (טוב, זה דווקא נכון). החלטתי להלהיב את הילדים ולהכין נוטלה בבית כחלק מהניסיון לצמצם קניית מוצרים תעשייתיים. עברתי על לא מעט מתכונים, כאלה שקיבלתי מחברות, מהרשת, הפכתי ושיניתי.

בפעם הראשונה, זו שבה הגיע מוטי (מילרוד, הצלם), ניסיתי את המתכון בשתי וריאציות, אחת גם עם שמנת מתוקה במקום שמן (אגב, זה ממש טעים גם) והשנייה היא זו שלפניכם. זה באמת היה קל, יצא טעים לאללה, אבל המרקם היה מעט גס, כך שזה לא היה דומה לנוטלה. כך או אחרת, יצא ממרח מעולה, למעט המרקם המחוספס משהו, לא שיש להבין מזה שהוא לא נזלל, כי הוא כן. בפעם השנייה המשכנו עם אותו מתכון כי הטעם היה מושלם, אבל הפעם שינינו קצת את אופן ההכנה, למשל המסנו את השוקולד לפני שהוספנו אותו לממרח ובעיקר היינו הרבה יותר סבלניים עם הטחינה, מסתבר שזה לגמרי חלק מהסוד.

**ממרח אגוזי לוז ושוקולד**

 עברו לתצוגת גלריהממרח אגוזי לוז ושוקולדצילום: מוטי מילרוד**מה?**

200 גרם (2 כוסות) אגוזי לוז שלמים

70 גרם (1/2 כוס) אבקת קקאו משובח

120 גרם (1 כוס) אבקת סוכר

1 כפית תמצית וניל

1 כף חמאה ללא מלח בטמפרטורת החדר (אפשר שמן קוקוס במקום)

45 מ"ל (3 כפות) שמן קנולה

1/2 כפית מלח

100 גרם שוקולד מריר איכותי (מינימום 60%) קצוץ

**איך?**

מחממים תנור ל-180 מעלות.

מניחים את אגוזי הלוז השלמים על נייר אפייה בתבנית תנור סטנדרטית. מכניסים לתנור לקלייה של כ-10 דקות או עד שהאגוזים מזהיבים. מוציאים מהתנור ומעבירים את האגוזים למגבת מטבח נקייה. אוספים את המגבת לשקיק ומעסים עם הידיים את האגוזים עד שהקליפה פשוט נושרת. ייתכן שיישארו כמה אגוזי לוז עקשנים שיצטרכו עוד עיסוי במגבת.

 עברו לתצוגת גלריהקליית אגוזי לוזצילום: קרן הברממיסים את השוקולד המריר בקערה מעל סיר עם מעט מים (באן-מארי) ומניחים לשוקולד להצטנן.

מעבירים את האגוזים המקולפים לקערה של מעבד מזון בעל להב פלדה (ניתן גם לטחון טחינה ראשונה במטחנה ביתית ואז להעביר למעבד מזון, אם אתם לא בטוחים שמעבד המזון יעמוד בעומס).

 עברו לתצוגת גלריהצילום: מוטי מילרודהטחינה במעבד המזון ארוכה, לכן כדאי להתחיל בפולסים קטנים עד שהאגוזים יישברו לגמרי ואז ממשיכים לטחון כ-10 דקות. אם האגוזים נדבקים לדפנות או לתחתית, פשוט עוצרים ובעזרת מרית מחזירים את מה שנדבק לעיסה וממשיכים לטחון. ככל שהטחינה תהיה יסודית יותר כך המרקם יהיה חלק יותר.

 עברו לתצוגת גלריהצילום: מוטי מילרודמוסיפים לאגוזי הלוז את הקקאו, אבקת הסוכר ותמצית הווניל, המלח והחמאה ומעבדים יחד במעבד המזון כשתי דקות.

בזמן שהמעבד עדיין עובד מוסיפים את השמן לאט ובזרזיף וממשיכים לעבד את שהתערובת נעשית הומוגנית.

מוסיפים את השוקולד המומס לתערובת במעבד המזון ומעבדים עוד כדקה עד שהתערובת לגמרי הומוגנית חלקה ומבריקה.

מעבירים לצנצנת אטומה, הממרח מחזיק מעמד במקרר כשבועיים. מה שכן, אם שומרים עליו במקרר, מומלץ להוציא אותו רבע שעה לפני השימוש כי הוא מתקשה.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)