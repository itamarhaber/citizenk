---
date: 2017-05-08 15:37:00+03:00
description: ???
source: https://www.haaretz.co.il/blogs/karenhaber/2017-05-08/ty-article/0000017f-f8fd-d887-a7ff-f8fd075a0000
tags: דעות
title: לא עם הספר, עם הספרים
---

החג האהוב עליי מבין כל החגים בלוח השנה היה בילדותי "שבוע הספר". ההתרגשות לקראת, הספרייה שהתקשטה, האירועים בבית הספר וגולת הכותרת – היום בו ההורים לוקחים אותי ליריד שכלל חלום קטן וכמוס שיגיע היום בו בשבוע הספר לא אצטרך לבחור אלא אוכל לקנות את כל הספרים שרק ארצה. ממש לא היה לי אכפת שזה לא חג רשמי, אם כי לשבעת ימי חופש המוקדשים לקריאה יכולתי למצוא הרבה הצדקות. לא היה חג אהוב יותר ומתנה אהובה יותר מהאושר הזה של צעידה, אמנם מיוזעת והומת אדם, מטרתה אחת – לנוע בין ספרים ולחזור עם אוצר.

ההודעה על צמצום חגיגות "שבוע הספר" לשלוש ערים בלבד, ראשל"צ תל אביב וירושלים, מצערת אבל היתה צפויה. אבל עם יד על הלב, האבל הוא על מה שהכרנו ולא על מה שבפועל קורה. שבוע הספר העברי כבר מזמן לא מה שהיה פעם למעט בירושלים ובתל אביב ואלי בעוד ערים נבחרות. אבל העובדה המעציבה היא שבמרבית הארץ הוא כבר מזמן לא כזה.

הצאצאים גדלו בירידים בתל אביב וברמת גן וקידשו את ההליכה הקבועה לחנות הספרים האהובה עליהם, שהיתה עוד יותר מרגשת בשבוע הספר. החוויה שלהם כבר היתה שונה. עם כל הניסיון לחדש עבור הילדים את שבוע הספר, בעידן בו מבצעי ספרים יש בכל יום וספרים מורידים גם ברשת, הרי שבאמת הרלוונטיות שלו מוטלת בספק. אבל היופי שהתרגשות שבקניית ספר כי "שבוע הספר" נותר. ואז עזבנו את גבעתיים.

לפני שנתיים הלכנו בפעם האחרונה ליריד הספרים ונשבעתי שלא אלך שוב ליריד ספרים מחוץ לתל אביב. המקום בו, למרות המסחריות ובעיות אחרות, עוד נותרה אווירה של חג ספר. יריד הספרים ברחובות היה ברחבה מוכת שמש וכלל שני שולחנות גדולים עמוסי ספרים של הוצאה לאור אחת. זהו. ליד היה גם הפנינג בחסות העירייה, בספריות השונות היו שעות סיפור. זהו. יריד ספרים זה לא היה. שוק של ספרי מציאות וזה הכל. קנינו ספרים בחום הגדול ובעיקר נהנו מהגלידה שאכלנו בצל והעצירות התכופות לקריאה שערכנו בדרך חזרה הביתה.

 עברו לתצוגת גלריה מירי רגב בשבוע הספר בתל אביב 2016 . יש להתעצב על אבדן המהות של שבוע הספר, שהיה לא רק חגיגה של ספרים ואהבת ספר, אלא גם חגיגה עברית וציוניתצילום: תומר אפלבאוםאין סיבה להתעצב על כך ש"שבוע הספר" לא מתקיים בערים השונות במתכונתו הנוכחית, אין בו משום חוויה מכוננת, בה במידה הוא יכול למצוא את ביטויו בפעילות הנערכת בחסות העיריות ובמבצעים בחנויות הספרים. יש להתעצב על אבדן המהות של שבוע הספר, שהיה לא רק חגיגה של ספרים ואהבת ספר, אלא גם חגיגה עברית וציונית. שבוע שכולו ניצחון של שפה שהפכה לשפה יומיומית ומודרנית, יצרית ויוצרת.

מה שהתחיל ב- 1926 כיום הספר העברי, ביוזמת המו"לית ברכה פלאי ואומץ על ידי אגודת הסופרים והסופרות ואפילו על ידי גדוד מגני השפה. היה ליוזמה תרבותית ברוכה שכולה לא רק אהבת ספר אלא גם התחדשות ציונית ופריחה מחודשת. שפת הספר הפכה לשפת ספרים, לשפה מדוברת. ההתחדשות התרבותית הזו אינה דבר של מה בכך, היא לחלוטין מהותית להתפתחות הישוב בארץ, ליצירת תרבות והגשמה ציונית אמתית.

חשיבות מקומו של הספר והספרות העברית לא הסתכמה בזה, לכן מצאה ביטוי בהחלטת ועדת העשור בראשות מאיר וייסגל שקמה לקראת חגיגות העשור למדינת ישראל, בעקבות המלצה של המשורר והסופר שלמה טנאי. החלטה נוספת של אותה ועדה היתה חידון התנ"ך. עובדתית מסורת חידון התנ"ך נותרה בעינה, מסורת שבוע הספר לא. ההחלטה השבוע היא רק עוד מסמר במותו של שבוע הספר.

יש מסורות שסופן לגווע, אהבת הספר לא אמורה להיות כזו. אולי הגיע הזמן לשקול מחדש כיצד מחיים ומעדכנים את הפרוייקט המופלא הזה. השבוע הזה שיש רק בישראל, שבוע שבניגוד לשאר 358 ימי השנה בהם המדינה היא מדינת עם הספר, 7 ימים היא מדינה שכולה ספרים, ספרות ושפה. צמצומו הנוכחי של שבוע הספר הוא עובדה בשטח שאפשר וראוי לשנות.