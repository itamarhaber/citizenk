---
date: 2016-09-01 13:30:00+03:00
description: ???
source: https://www.haaretz.co.il/blogs/karenhaber/2016-09-01/ty-article/0000017f-f8be-d887-a7ff-f8fe96df0000
tags: דעות
title: הילדים שלי לומדים בבית, אז למה פצחנו בחגיגות ה-1 בספטמבר?
---

פעם ה- 1 בספטמבר היה מעורר בי תחושה אמביוולנטית, אבל כבר 9 שנים שאני אוהבת אותו אהבת נפש. ב-1 בספטמבר בעוד ילדים אחרים מורחקים מהמרחב הציבורי ונדחקים לבתי הספר, הילדים שלי מתחילים את שנת הלימודים שלהם בבית. השנה שנת הלימודים מתחילה בחופשה שנתית וכיוצאת מערכת החינוך, הבחירה בתאריך הספציפי הזה מרגשת אותי כמו תיכוניסטית. אפילו הילדים שמעולם לא דרכו בבית ספר הפנימו את המשמעות של היום.

ייתכן שהדבר שאני הכי גאה בו זה הבחירה שלא לפעול באופן אוטומטי. לא כל מסלול שהחברה מתווה הוא בהכרח נכון ועם זאת רובנו מקבלים על עצמנו תכתיבים בלי לחשוב עליהם פעמיים, בעיקר בכל הנוגע למסלול החיים. המוכנות שלנו לא לבחון אחת לכמה זמן את תקפות המסלול או המוסדות ומידת התאמתם למציאות משרתת מבנים ודפוסים חברתיים ומזינה אותם במעגל דפוסים שמשעתק את עצמו.

 עברו לתצוגת גלריהיתכן שהדבר שאני הכי גאה בו זה הבחירה שלא לפעול באופן אוטומטי. לא כל מסלול שהחברה מתווה הוא בהכרח נכון ועם זאת רובנו מקבלים על עצמנו תכתיבים בלי לחשוב עליהם פעמייםצילום: אילן אסייגעובדתית רובנו שולחים את הילדים לבית הספר, גם אם אנחנו חושבים על זה פעמיים. אמורה להיות המון הצדקה לזה - בית הספר אמור להעניק השכלה שמעניקה יתרון לבוגריו, לשכלל קשרים וכישורים חברתיים, להרחיב אופקים, לחזק את הקשר של הילד לקהילה, להעמיק את תודעת האזרחות, להכין אותם לבגרותם, עת יהפכו לחיילים ואחר כך לאזרחים, להעניק להם ידע כללי, השכלה, ערכים. אלא שרובנו יודעים שמערכת החינוך לא באמת מגיעה לזה בפועל ובכל זאת אנחנו לא עוצרים פעם אחת לשאול האם זה הגיוני.

השבוע ניהלנו שיחה על הלימודים בשנה הבאה. הבכור בן 13 והחלטנו לעשות מספר שינויים בתחומי הלימוד שלו ובהיקפם. הדיון היה על החשיבות בהקניית בסיס לילדים ואיך אנחנו רואים את ההתקדמות ובמה יש צורך להרחיב. כחלק מתוכנית הלימודים שלנו, אני עוקבת גם אחרי תכנית הלימודים של משרד החינוך בהתאם לכל ילד. פעם עקבתי אחריה באדיקות והיום כבר הרבה פחות.

 עברו לתצוגת גלריהלא רק שבית הספר אינו מלמד מספיק, אינו רלוונטי במתכונתו הנוכחית ולא מסוגל להתייחס פרטנית לילד, הוא גם מחניק את יצר הלמידההסיבות לשינוי מגוונות, הן כוללות את העובדה שבעיניי מגיעה לילדים ילדות יותר מאשר עד גיל 6, שכל ילד לומד אחרת, שלמידה מגיעה בהמון אופנים, שידע הוא רחב, שהבסיס ללמידה אינו ב'מה' אלא ב'איך', שיצירתיות היא חלק חשוב מתהליך החשיבה ובעיקר שהיסודות בגיל הזה הם עמוקים יותר מידע גולמי ודורשים הבנה והעמקה וגם הבשלה של הילד לתוך התהליך תוך גירוי מקסימלי. בעיניי לא רק שבית הספר אינו מלמד מספיק, אינו רלוונטי במתכונתו הנוכחית ולא מסוגל להתייחס פרטנית לילד, הוא גם מחניק את יצר הלמידה. יצר הלמידה הוא הבסיס להשתכללות ואמור ללוות אותנו לאורך כל החיים, בוודאי בתקופת הילדות וההתבגרות. 

אני לא מהאנשים שמחזיקים באידיאולוגיות גורפות, אני מעדיפה הרבה יותר לפקפק ולהטיל ספק ולבחון. זו בדיוק הסיבה שאני מאמינה במה שאני עושה, כי בכל יום אני שואלת את עצמי וגם דורשת מעצמי את התשובות. מודדת את מידת האושר של כולנו, את הידע, את הכישורים שמתפתחים, את הצרכים ואם כל המערכת עובדת טוב. כשמשהו לא מסתדר עובדים עליו ואם חינוך ביתי לא יהיה נכון נשנה גם את הבחירה הזו. כל עוד מבחינת פרמטרים כמו השכלה, ערכים, אושר אישי, חברים, לא בהכרח בסדר הזה, יש יותר יתרונות בחינוך הביתי, הרי שהמשוואה ברורה.

 עברו לתצוגת גלריהמגדעון סער, דרך שי פירון ועד לבנט, כולם שרי חינוך תחת ראש ממשלה אחד, גמלו אומר שעל כל ילד לצאת מהמערכת כשהוא מהלל את המדינה חסרת הדופיצילום: אוהד צויגנברגאלא שבשנים האחרונות עולה עוד נקודה והיא האינדוקטרינציה במערכת החינוך שלמעשה מצמצמת את מקורות ידע ומכניסה לתבניות. מגדעון סער, דרך שי פירון ועד לבנט, כולם שרי חינוך תחת ראש ממשלה אחד, גמלו אומר שעל כל ילד לצאת מהמערכת כשהוא מהלל את המדינה חסרת הדופי. המערכת לא מגדלת ישראלים שאוהבים את המדינה ושואפים לתרום, אלא מגדלת אנשים שמאמינים שישראל צודקת. הכיתות של היום מייצרות ילדים לא ביקורתיים, בעלי השקפה צרה על מהות האזרחות ומהות הישראליות כפי שהיא מתבטאת בציבור היהודי בלבד. לזה יהיה ביטוי משמעותי עוד עשר שנים, גם בקלפי, אך בכלל בתרבות האזרחית.

ראש הממשלה, בישיבת הממשלה השבוע, הודיע כי השנה תשקיע מערכת החינוך בציונות ומצוינות, שני ערכים נהדרים ללא ספק. אלא שזה מבחינת ראש הממשלה מתורגם, כדבריו, בילדי ישראל שמסוגלים להוקיע את כל מי שטוען שאין לנו זכות על הארץ. רעיון זה משתלב נהדר עם ההחלטה שלא ללמד השנה על עליית משטרים פשיסטיים כדי לפנות מקום ללימודים בהתאם לוועדת ביטון. כל המערכת מלאה בוויתורים כאשר מוותרים על שייקספיר והופכים 5 יח"ל במתמטיקה לחזות הכל, כאשר מסבירים שצמצום פערים אינו בחינוך אלא ביוזמה כלכלית, כאשר מלמדים את הילדים לשיר הלל על ישראל, לא מגדלים ילדים רחבי אופקים שיהיו בסיס איתן להתקדמותה של ישראל.

פריפריה לא נמדדת רק במרחק מתל אביב, אלא גם במרחק מסדר היום של הממשלה ובעיקר מזה של ראש הממשלה. מה שעומד על סדר היום של ראש הממשלה הוא מידת ההיתכנות להישארותו בתפקיד. ברוח היוזמות העסקיות בחינוך, אפשר לקרוא לזה יזמות עסקיות פוליטיות. אלא שזו לא יוזמה שיש להסכים לה. כהורים אנחנו מפקידים את הילדים שלנו למשך שעות בתוך מערכת שאנחנו לא מספיק מרוצים ממנה, אבל גם לא דורשים שינוי.

 עברו לתצוגת גלריהכאשר מלמדים את הילדים לשיר הלל על ישראל, לא מגדלים ילדים רחבי אופקים שיהיו בסיס איתן להתקדמותה של ישראלצילום: גיל אליהומערכת החינוך הולכת ומצטמצמת עד שמצאתי את עצמי השבוע בדיון שניתן לתמצת ב"ילד צריך ללכת לבית הספר כי הוא צריך להתמודד עם מכות וחרמות". זו לא הפעם הראשונה שטיעון כזה מופנה אלי ואין לי אלא לתהות אם זו הסיבה שהילדים הולכים לבית הספר, האם זה לא אומר שאפסו אצלנו כל הציפיות? זו מחשבה קצת מטרידה שמדובר במערכת אליה נשלחו היום כל כך הרבה תלמידים.

כן, אני יודעת שזה נורא, נורא מכליל ובטח מקומם. לרוב דברים מקוממים כשהם נוגעים בעצב חשוף והדרך היחידה לפתור את זה היא להתמודד. אם ללמוד עם הדרך בה אנחנו מתמודדים עם הכיבוש, המרחק של ראש הממשלה מנושא החינוך והפגיעה המתמשכת בפריפריה, הרי שאין סיכוי שנושא החינוך יטופל בקרוב. לחיי הפערים שבדרך, גם בשנה הבאה.