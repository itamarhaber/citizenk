---
date: 2021-05-27 20:03:00+03:00
description: ???
source: https://www.haaretz.co.il/food/cookingwithkids/2021-05-27/ty-article/0000017f-f8db-d2d5-a9ff-f8dfb7510000
tags: בישול
title: פנקייק בננות שהוא כמו טארט טאטן משובח
---

מן הידועות שעד שלא הוכן פנקייק בשבת בבוקר, לא יוצא הורה ידי חובתו. אם אימרה זו אינה שגורה במחוזותיכם, היא בהחלט מודוס אופרנדי אצלנו. בשבת האחרונה למבצע ולאור המצב, החלטתי "לגוון" וכשהם ירדו למטה הצעתי פנקייק טאטן בננות – בננות מקורמלות ומעליהן פנקייק. 

לא הייתי צריכה יותר ממתנדבת "אמיצה" אחת כדי להתחיל בחדווה בקירמול הבננות. אם הכל עניין של תזמון, אז האזעקה פרצה בדיוק כשיצקתי מעליהן את בלילת הפנקייקס, כיסיתי מהר את המחבת בדרך לממ"ד. 10 דקות אחרי האזעקה האחרונה חזרתי אל הפנקייק והמשכתי מאותה נקודה, למרבה החדווה אפשר היה בכל זאת להתקדם במקום לזרוק לפח. 

כשהגשתי את הפנקייק פרצה עוד אזעקה, רק שהפעם נכנסנו עמו לממ"ד. אז סליחה על התמונות האותנטיות, אבל זה מה שיש בין לבין אזעקות. בתוך השקט בממ"ד, אפשר היה לעצום עיניים ולדמיין לשנייה מציאות קצת אחרת ובכל מקרה ממש טעימה. 

המתכון לשני פנקייקים גדולים, שכל אחד בעצמו הוא מנה מכובדת שיכולה להספיק לשניים אם הם לא רעבים, אפשר כמובן להכין גם פנקייקים קטנים – כטוב בעיניכם ובכל מקרה להכפיל בהתאם למספר הסועדים. 

 עברו לתצוגת גלריהפנקייק טאטן בננותצילום: הדס פרוש**פנקייק טאטן בננות (2 מנות)** 

**מה?** 

2 בננות בשלות 

1 כפית סוכר לבן 

**לפנקייק:** 

1/2 כוס (70 גרם) קמח לבן רב תכליתי 

1 כפית אבקת אפייה 

קורט מלח 

1 ביצה גודל L 

2 כפות (30 גרם) רסק תפוחי עץ 

1 כפית תמצית וניל איכותית 

1/2 כוס (120 מ"ל) חלב 

1 כף (15 גרם) סוכר 

חמאה לטיגון 

**איך?** 

מתחילים עם הבלילה כי ההמתנה עושה לה טוב. 

לקערה יבשה מנפים את הקמח, מוסיפים אבקת אפייה ומלח ומערבבים. 

בקערה נוספת מערבבים ביצה, רסק תפוחי עץ, תמצית וניל, חלב וסוכר עד לקבלת בלילה הומוגנית. 

מוזגים את הנוזלים לקמח ומערבבים עד שנוצרת בלילה נוזלית וסמיכה ולא יותר. מניחים בצד. 

**קירמול הבננות והכנת הפנקייק:** 

מקלפים את הבננות ופורסים אותן לפרוסות דקות לרוחבן. 

מחממים מחבת (אני משתמשת באחת בקוטר 20 ס"מ) שמספיקה לפנקייק אחד בינוני, אפשר כמובן במחבת פנקייק עם שקעים ובכל אחד מהם לטגן את הבננות. במחבת של 20 יש מקום לפרוסות מבננה אחת. 

ממיסים חמאה, כשהיא נוזלית מכבים את האש. 

 עברו לתצוגת גלריהפנקייק טאטן בננותצילום: קרן הבר עברו לתצוגת גלריהפנקייק טאטן בננותצילום: קרן הברמסדרים את הבננות על המחבת ושוב מטגנים כ-2 דקות והופכים אותן. אם אתם מרגישים שיש עוד צורך במעט חמאה, זה הזמן. מפזרים סוכר מעל הבננות ואחרי דקה יוצקים את בלילת הפנקייק מעל הבננות. הזמן הנכון להפוך את הפנקייק הוא כשנוצרות הרבה בועות אוויר על פני השטח. מטגנים עוד כדקה-שתיים עד שהצד השני משחים ומגישים. 

אפשר למרוח [ממרח שוקולד](/food/cookingwithkids/2020-06-10/ty-article/0000017f-f8be-d47e-a37f-f9be46ac0000) או אגוזים, או לבזוק אבקת סוכר / פתיתי קוקוס / שבבי שוקולד, או לצקת מעל מייפל – הנאה בכל מקרה מובטחת.

לחצו על הפעמון לעדכונים בנושא:
------------------------------

* [ארוחת בוקר](/ty-tag/breakfast-0000017f-da2c-d42c-afff-dffe88e60000)
* [מתכונים](/ty-tag/recipes-0000017f-da28-dea8-a77f-de6a4ba50000)