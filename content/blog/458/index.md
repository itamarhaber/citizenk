---
date: 2018-06-21 08:35:00+03:00
description: ???
source: https://www.haaretz.co.il/food/cookingwithkids/2018-06-21/ty-article/0000017f-f8f3-ddde-abff-fcf773f40000
tags: בישול
title: 'לא רק לבית הספר: זה הזמן לשדרג את הסנדוויץ'' עם ממרח פלפלים ועגבניות'
---

את מרבית השנה האחרונה עשה הבכור בארוחות בוקר משמימות של לחמניות מרוחות בחומוס. אין לי מושג איך הוא הצליח להתמיד עם התפריט הזה, אבל עובדתית השגרה הזו הציקה לי הרבה יותר. זה כמובן הוביל לקו חדש של ניסויים – ניסויי ממרחים, בעיקר כאלה שמתאימים לחומוס אבל לא רק. השורה התחתונה היא שהבכור התמיד בשגרתו ואנחנו זכינו לגלות מחדש את נפלאות הממרחים תוצרת בית.

 עברו לתצוגת גלריהכריך ירקות קלויים והפתעותצילום: רמי שלושגולת הכותרת של כל הניסויים האלה היא ממרח העגבניות והפלפלים, שלהפתעתי אפילו את הבכור הצליח לכבוש. מה עושים אתו? ובכן, קודם כל משדרגים אתו סנדוויצ'ים (עדיין לא נכנעת לטרנד המתייחס לדבר הטעים הזה ככריך). בכלל כל הנושא הזה של סנדוויצ'ים לא מוערך דיו וזה די מפתיע לאור העובדה שסנדוויץ' (בטח מקמח מלא ודגנים) עם ממרח תוצרת בית, הרבה ירקות ומה שלא תרצו להוסיף זו מנה נהדרת ולא מכבידה בקיץ שמאפשרת גם מעט פחמימות וגם הרבה ירקות טריים.

 עברו לתצוגת גלריהממרח פלפלים ועגבניות קלויים. לא רק לסנדוויץ'צילום: קרן הבראבל זה לא השימוש היחיד. אפשר להוסיף אותו כמעט לכל דבר: עם מעט שמנת הוא הופך לרוטב נפלא לפסטה, אם עושים אותו במתכונת נוזלית יותר הוא נפלא כרוטב לבשר או לדגים אפויים והוא לגמרי מחמיא לתפוחי אדמה בתנור ולמי שאוהב הוא משתלב נהדר באומלט ספרדי, ואומלט עם גבינה צהובה.

**ממרח פלפלים ועגבניות (200 גרם ממרח)**

**מה?**

מארז פלפלים קטנים לא חריפים (250 גרם פלפלים)

1 פלפל חריף (לא חובה)

350 גרם עגבניות שרי תמר

ראש שום

2 כפות צנוברים קלויים

1 כפית פפריקה מתוקה

2 כפות (30 מ"ל) שמן זית

1 כפית מיץ לימון

1 כפית פפריקה

מלח, פלפל שחור

**איך?**

מחממים תנור ל-200 מעלות

על תבנית לתנור מניחים נייר אפייה ועליו מניחים את עגבניות השרי, השום והפלפלים.

מכניסים את התבנית לעשרים וחמש דקות, מוציאים את עגבניות השרי ואת השום, יש מי שמכניס אותם לשקית ניילון וסוגר, ניתן גם להכניס לקערה ולעטוף בניילון נצמד, כך או אחרת אחרי קצת צינון, קל להפריד את הקליפה. חשוב לעשות את זה, אחרת נוצרים מעין גלגולי קליפה שמפריעים למרקם החלק.

הופכים את הפלפלים לצדם השני ומכניסים לתנור לעוד כעשר דקות עד רבע שעה וכשמוציאים אותם גם עליהם עושים את אותו התרגיל של הניילון על מנת לקלף את הקליפה הדקה. בפלפל החריף עדיף לטפל בעזרת כפפות.

 עברו לתצוגת גלריהירקות קלויים לממרחצילום: קרן הבראחרי שכל הירקות מקולפים ושיני השום חולצו מראש השום, מכניסים אותם למעבד מזון, מוסיפים את הצנוברים, שמן הזית, מיץ הלימון והתבלינים ומעבדים עד לקבלת ממרח אחיד. מעבירים לצנצנת מעוקרת (דקה במים רותחים, לרוקן את המים ומיד לשפוך את הממרח פנימה).

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)