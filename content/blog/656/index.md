---
date: 2016-11-09 10:10:00+02:00
description: ???
source: https://www.haaretz.co.il/blogs/karenhaber/2016-11-09/ty-article/0000017f-f8a9-d044-adff-fbf9ee7b0000
tags: דעות
title: מה הועילה דיין בתחקירה?
---

ההדים מפרסום התחקיר על לשכת ראש הממשלה אתמול בתוכנית עובדה של אילנה דיין נחלקים בעיקר לשני סוגים – אלה המתמקדים בתחקיר ואלה המתמקדים בתגובת ראש הממשלה. אלא שכדרכנו בקודש, אנחנו מוכיחים שנקודת המיקוד שלנו היא במיקרו, גם לעניין התחקיר וגם לעניין התגובה. שני נושאים שבשורה התחתונה, לא רק שהם לא מפתיעים, גם אין בשניהם הרבה חדש. ברמת ההתייחסות הנקודתית, אם לתחקיר ואם לתגובה, הרי שלשניהם אין ערך חדשותי. זה לא אומר שלא צריך לדבר על זה כמובן, כי הרי הנה אנחנו כאן. בטרם קמים עליי להעלות אותי על המוקד, אסביר.

 עברו לתצוגת גלריהמה שאולי חשוב באמת, למרות שזה די עגום, הוא לא ההתנהגות הלקויה של ראש הממשלה וסביבתו, והיא לקויה, בעייתית ולא ראויה, במידה שכל פסיכולוגית ילדים, אבל גם אדם מהישוב, יכול לזהותצילום: אליהו הרשקוביץהתחקיר ששודר אתמול הוא חשוב אבל אין בו כל חדש. בסופו של דבר מי ששמע את הרינונים המגיעים מכיוון משפחת נתניהו והלשכה כבר שנים, מכיר את ההשפעה האדירה שיש לרעייתו, יודע שדרך הפעולה של נתניהו נקמנית וחסרת עכבות ושהדרישה לנאמנות היא מעל הכול, ולא, נאמנות לישראל בלבד זה לא נחשב (ע"ע נ' מהמוסד). גם ללא השמועות, די במבט רחב על דפוסי ההעסקה בלשכה ובתפקידי מפתח אחרים לאורך השנים כדי לראות דפוסים בעייתיים. הדפוסים האלה משמעותם כבדה ואין ספק שיש חשיבות שיצאו החוצה, אלא שאליה וקוץ בה.

התחקיר הופך בקלות בידיו המיומנות של נתניהו כלי להשבחת אסטרטגיית ה"קמפיין מתוזמר", משל כל הזמן הוא הודף כוחות חזקים לאין שיעור הפועלים מנקמנות גרידא. הטקטיקה הטובה ביותר למימוש הפוטנציאל באסטרטגיה עוברת ביצירת תחושת נרדפות. נתניהו אוהב להיתפס תמיד כמותקף, זו נקודת כוח למי שממילא נמצא בלב נקודת הכוח. מעולם לא היה בישראל ראש ממשלה כל כך חסר ביטחון ורדוף. עטיפת מר ביטחון הישראלי, שלא נם במערכה על שלום האומה, היא קליפה ריקה לנער חסר ביטחון שחושק באהדת ההמונים. התקשורת היא רק סמל מבחינתו לשמאל, עוד אליטה מתפוררת שנתניהו כבר שבר מזמן, אבל פירוריה מוצגים על ידו כמו ענק קולוסאלי הבא להורגו. את תגובת ראש הממשלה יש לקרוא בדיוק תחת המיקרוסקופ הזה, הרי אילנה דיין אינה איום פוליטי ואת זה גם נתניהו יודע. 

 עברו לתצוגת גלריהגם לתחקיר וגם לתגובה, הרי שלשניהם אין ערך חדשותיצילום: תומר אפלבאוםיותר מזה, מנקודת מבטו הוא משוכנע, ודי בצדק הרי מבחינתו דבר לא השתנה, שאין שום סיבה לפרסום התחקיר. כך היו הדברים בעבר ואין שום סיבה שהתקשורת תשנה את הסטטוס קוו ארוך השנים הזה. מבחינתו זה חובר לסיסמת מתנגדיו "רק לא נתניהו" והוא יעשה ככל שביכולתו שכך זה יישאר, סוג של ניסיון פוטש, כי נתניהו יכול להגיד הכול. מבחן ניסיון הפוטש הוא עניין שבשגרה, בין אם זה לפיד ולבני בזמנו, שבכלל לא ידעו שהם כאלה, ובין אם זו אילנה דיין או עיתון הארץ שלדעת נתניהו מאיימים על שלטונו. הדבר היחיד שזה מעיד עליו הוא חוסר ביטחון, ובינינו דווקא זו נקודה שראוי שתטריד.

 עברו לתצוגת גלריהמעולם לא היה בישראל ראש ממשלה כל כך חסר ביטחון ורדוף. עטיפת מר ביטחון הישראלי, שלא נם במערכה על שלום האומה, היא קליפה ריקהצילום: RONEN ZVULUN/רויטרס/ ריותר מזה, התחקיר מפספס עוד נקודה, הוא משכנע את המשוכנעים, שלרוב אינם שותפים לדרכו הפוליטית של ראש הממשלה. אצל מרבית תומכי נתניהו התחקיר נתפס רק כביקורת קנטרנית. באחת מהתגובות לדיווח על פרסום התחקיר, כתב טוקבקיסט שהתחקיר מונע מקנאה על זה שלימין יש מנהיג. שנאמר מי שלא רוצה לראות לא יראה.

מה שאולי חשוב באמת, למרות שזה די עגום, הוא לא ההתנהגות הלקויה של ראש הממשלה וסביבתו, והיא לקויה, בעייתית ולא ראויה, במידה שכל פסיכולוגית ילדים, אבל גם אדם מהישוב, יכול לזהות. מה שחשוב בעיניי זה שזה מוכיח עד כמה אנחנו מתחפרים בבוץ. מתברר שלהצביע על הבעיות בשלטון נתניהו, רק מוריד את סף הציפיות הציבורי ממנהיגים. הדרך להביא לשינוי היא לא לצעוק "המלך הוא עירום" ולהצביע על נתניהו, אלא רק עם הנהגה פוליטית שתחליט לשבור את הלקסיקון, לשנות את השיח ולהציל את ישראל משיח "מה תגיד הרעיה" לעבר שיח שהוא קצת יותר חשוב כמו לאן אנחנו ממשיכים מכאן ולאן אנחנו רוצים להגיע. אבל משיח לא בא, בינתיים הוא רק מתחקר.