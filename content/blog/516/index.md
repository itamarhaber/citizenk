---
date: 2017-12-13 13:16:00+02:00
description: ???
source: https://www.haaretz.co.il/blogs/karenhaber/2017-12-13/ty-article/0000017f-f8f9-d044-adff-fbf96e8a0000
tags: דעות
title: כדור כחול-לבן נגד בחילה
---

בקריאה הראשונה של [חוק הפריימריז](https://www.themarker.com/news/politics/2017-12-12/ty-article/0000017f-e840-df5f-a17f-fbde29e90000), עת התנצח עם חה"כ לפיד, [ציטט, שלא במדויק](https://www.facebook.com/mkdavidamsalem/videos/1255909014509327/), חה"כ אמסלם את המשפט המיוחס לסמואל ג'קסון: "מפלטו של הנבל זה הפטריוטיזם" וסיכם במדויק את דפוס הפעולה של הקואליציה בה הוא חבר. כשהכל נעטף בעטיפה כחולה-לבנה ובעזרת השם עוברים אין סוף חוקים מושחתים מתחת לאף לתפארת מדינת ישראל. 

חוק הפיימריז הוא חוק קטן ולא משמעותי שמטרתו מימון ציבורי למועמדים במפלגות בהן מתקיימים פריימריז ומתן מענקים למפלגות שאינן מקיימות פריימריז - שנאמר בדילים מסריחים עשה לך חוק. אמסלם יכול לעטוף את זה בהמון מלל פטריוטי, אבל האמת המרה היא שיש כאן שימוש פסול בכספי ציבור וכרגיל אמסלם לא פותר את הבעיה אלא מפנה אותה לאפיקים חדשים. 

חוקים מושחתים הפכו הרגל, כמו [חוק ההמלצות](/news/politi/2017-12-05/ty-article/0000017f-db20-db22-a17f-ffb1dac90000), המותאם אישית שבא מעט אחרי רעיון העוועים המכונה [החוק הצרפתי](/news/politi/2017-10-21/ty-article/.premium/0000017f-db20-d856-a37f-ffe06b750000). כמוהם גם חוקים גזעניים כמו [חוק הלאום](https://www.themarker.com/realestate/2017-11-29/ty-article/0000017f-dbc2-db22-a17f-fff36aa40000), שפוגע בזכויותיהם של אזרחים לא יהודים, או [חוק גירוש מבקשי המקלט](/news/education/2017-12-11/ty-article/.premium/0000017f-e848-dc91-a17f-fccd99730000), שלא יפתור את הבעיה המהותית בדרום תל אביב. המשותף לכולם שהם נצבעים בצבעי "טובת המולדת", למרות שהם אינם כאלה. פשוט כי בשם "אהבת המולדת" הכל מותר. 

אם אתה אוהב את המולדת תסכים שנתניהו הכי טוב, אם אתה אוהב את המולדת אתה יודע שאין כיבוש, אם אתה אוהב את המולדת אז אתה מצהיר שירושלים היא בירתנו לנצח נצחים בכל הזדמנות, אם אתה אוהב את המולדת אתה יודע שמדינת ישראל היא מדינה יהודית ומכיר בהיותה הדמוקרטיה היחידה במזרח התיכון ולא משנה מה. אם אתה אוהב את המולדת אתה לא מדבר על זכויות אדם אבסולוטיות, אתה משווה את המצב למדינות ערב. אם אתה אוהב את המולדת, אתה מסתפק במועט כי זה מה שהשלטון משאיר לך בסופו של יום. 

 עברו לתצוגת גלריהקולקטיביזם מחודש כולו פטריוטיות חדשה ולאומניתצילום: תומר אפלבאוםבמה הקואליציה הזו מתעסקת אם לא בשימור כוחה? בשלוש קדנציות של הפחדה ושיסוע הצליחו לייצר קולקטיביזם מחודש כולו פטריוטיות חדשה ולאומנית. אין דיון על זכויות אדם כי הוא יחייב התייחסות לזכויות הפלסטינים בפרט ולא יהודים בכלל, דיון על ריבונות יחייב התייחסות לשטחים הכבושים, דיון על עוני יחייב דיון על סדר עדיפויות לאומי והעברות כספים להתנחלויות. כל אלה סוגיות מהותיות שאסור להתייחס אליהן כי הן לא נוחות לקואליציה, בינתיים הן תופחות בנחת אבל שעון העצר להתפוצצותן כבר הופעל מזמן. 

זו אינה נבואת זעם, הפטריוטיות הזו שדוחה כל דיון מהותי היא כבר חלק מרוח העם והזמן. היא הסיבה [שמשרד החינוך מבטל הרצאה](https://www.facebook.com/aaronbarnea?hc_ref=ARSDOCIdUVGclclrSo-jvLqtn7cXDQnKULqr0PHAgUBq-0mTgnRrLSEwpMfDppf1anc&fref=nf&ft%5btn%5d=%3BC-R-R&ft%5bqid%5d=6498912537845010919&ft%5bmf_story_key%5d=8970326453948429943&ft%5bis_sponsored%5d=1&ft%5bei%5d=AI%4087e9dba40ed801a2a84706c38cb814f6&ft%5btop_level_post_id%5d=1848272671850808&ft%5bpage_id%5d=198917210119704&ft%5bpage_insights%5d%5b198917210119704%5d%5brole%5d=1&ft%5bpage_insights%5d%5b198917210119704%5d%5bpage_id%5d=198917210119704&ft%5bpage_insights%5d%5b198917210119704%5d%5bpost_context%5d%5bstory_fbid%5d=1848272671850808&ft%5bpage_insights%5d%5b198917210119704%5d%5bpost_context%5d%5bpublish_time%5d=1513102739&ft%5bpage_insights%5d%5b198917210119704%5d%5bpost_context%5d%5bstory_name%5d=EntStatusCreationStory&ft%5bpage_insights%5d%5b198917210119704%5d%5bpost_context%5d%5bobject_fbtype%5d=266&ft%5bpage_insights%5d%5b198917210119704%5d%5bactor_id%5d=198917210119704&ft%5bpage_insights%5d%5b198917210119704%5d%5bparent_story_name%5d=EntStatusCreationStory&ft%5bpage_insights%5d%5b198917210119704%5d%5bsl%5d=5&ft%5bpage_insights%5d%5b198917210119704%5d%5btargets%5d%5b0%5d%5bpage_id%5d=198917210119704&ft%5bpage_insights%5d%5b198917210119704%5d%5btargets%5d%5b0%5d%5bactor_id%5d=198917210119704&ft%5bpage_insights%5d%5b198917210119704%5d%5btargets%5d%5b0%5d%5brole%5d=1&ft%5bpage_insights%5d%5b198917210119704%5d%5btargets%5d%5b0%5d%5bpost_id%5d=1848272671850808&ft%5bpage_insights%5d%5b198917210119704%5d%5btargets%5d%5b0%5d%5bshare_id%5d=0&ft%5bfbfeed_location%5d=1&ft%5binsertion_position%5d=4&__md__=1) של פורום משפחות שכולות בפני תלמידי תיכון נשר. הרי איזו סיבה יש לבטל הרצאה בה נציגים של משפחות שכולות ישראליות ופלסטיניות מדברים על הצורך השלום? ממתי זו עמדה לא לגיטימית שאסור לחשוף תלמידי תיכון אליה? אלה ימים חשוכים שאנחנו מצויים בהם וצדק אמסלם: הפטריוטיות היא מפלטו של הנבל. 

פטריוטיות אינה המקום בו הכל נזנח כי אוהבים את המולדת, פטריוטיות זו האמונה שיכול להיות כאן טוב יותר וזה בהישג ידינו. לאהוב את המדינה משמעותו לראות גם את העוולות והטעויות ולהתמודד איתן. האינטרס הציבורי מצוי בביסוס כוחה של הדמוקרטיה, בביעור השחיתות, בחתירה לשלום, בהקצאת משאבים שוויונית וצודקת, בכל אלה הקואליציה הנוכחית אינה מתכוונת לטפל פשוט כי זה לא על סדר היום שלה. 

מה שנמצא על סדר היום מונח כאן לפנינו, ניתן לראות אותו בתקשורת, ברשתות החברתיות, בחוקים המועברים בכנסת, בתקציב – זה בסך הכל ניסיון עלוב להמשיך לחלוב אותנו, אבל הוא עטוף בצבעי כחול לבן ומוגש תוך שירת ההמנון, אז אנחנו עומדים ושרים ומן הידועים שקשה מאוד להתנגד תוך כדי שירת ההמנון. צריך לחכות עד שיעז לסיים את הטקס.