---
date: 2020-05-11 10:38:00+03:00
description: ???
source: https://www.haaretz.co.il/food/cookingwithkids/2020-05-11/ty-article/0000017f-f8f1-d460-afff-fbf72f920000
tags: בישול
title: וודג'ס תפוחי אדמה מושלמים
---

איך יודעים בבית שלנו שמתכון ממש מוצא חן בעיני כולם? ובכן, כשקטינא טועם מאכל חדש, פותח עיניים מאושרות ושואל "כבר כתבת את המתכון הזה?" זה בדיוק מה שקרה עם המתכון שלפניכם לוודגס תפוחי אדמה. 

זה לא סוד שתפוחי אדמה זו חולשה משפחתית אצלנו, כמו בערך בכל העולם, אבל תקופת הקורונה והבישולים הקדחתניים, הצליחו לגרום לי כבר קצת להשתעמם, למרות שהצלחתי לא לחזור על אותה מנה באותו שבוע. 

 עברו לתצוגת גלריההריח שלהם מביא את כולם אל השולחן. הוודג'ס של קרן הברצילום: קרן הברהשבוע כשהשעון הודיע שכבר שש וחצי ואני עוד לא נכנסתי למטבח לא היתה לי ברירה אלא לאלתר ומהר. השתמשתי במה שהיה לי וקיוויתי לטוב. בזמן שהוודג'ס היו בתנור, הפשרתי [שניצלים ביתיים](/food/cookingwithkids/2017-01-01/ty-article/0000017f-f8e8-d044-adff-fbf9ae1c0000) והכנתי סלט. הריח שעלה מתפוחי האדמה הביא אותם למטבח כך שבשעה שבע וחצי לא נאלצתי לצעוק כדי שכולם יבואו. 

**וודג'ס תפוחי אדמה** 

**מה?** 

 עברו לתצוגת גלריהלא סתם תפוחי אדמה בתנורצילום: קרן הבר10 תפוחי אדמה בינוניים לבנים 

1/2 כוס שמן 

2 כפיות פפריקה 

2 כפיות מלח 

1 כפית אבקת שום 

1/2 כפית חרדל 

2-3 כפות פירורי גריסיני (או כל פירורי לחם אחרים) 

**איך?** 

מחממים תנור ל-200 מעלות. 

בקערה גדולה מערבבים היטב את השמן, הפפריקה, המלח, אבקת השום והחרדל, מוסיפים את פירורי הלחם ומערבבים שוב. 

שוטפים, מקלפים (לא חובה) וחותכים ל-8 פלחים - חוצים לאורך, חוצים שוב כל חצי לאורך ושוב כל רבע לאורך כך שמתקבלים 8 פלחי תפוחי אדמה. 

מכניסים את תפוחי האדמה לקערה בשני סבבים: טובלים אותם היטב עם הידיים ודואגים שיהיו מכוסים בתערובת ומעבירים לנייר אפייה שמונח על תבנית אפייה סטנדרטית. מסדרים כך שכל תפוחי האדמה יהיו מסודרים שכבה אחת. אם נותרה עוד תערובת בקערה מפזרים אותה על תפוחי האדמה. 

מכניסים לתנור ל-45 דקות עד שעה, תלוי בתנור ובמידת העשייה האהובה עליכם, לדעתנו הכי טעים לאכול אותם שחומים למעלה.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)