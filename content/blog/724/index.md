---
date: 2016-03-28 13:23:00+03:00
description: ???
source: https://www.haaretz.co.il/blogs/karenhaber/2016-03-28/ty-article/0000017f-f8b7-d318-afff-fbf781e30000
tags: דעות
title: מדינה קטנה ומטריפה
---

ב"חנות קטנה ומטריפה" עובד חנות פרחים בשם סימור קונה צמח שמקורו חוצני/מפתח צמח (תלוי בגרסא) ומכנה אותו "אודרי 2" ע"ש אהובתו. לא משנה איך, לרוע מזלו מגלה סימור שהצמח ניזון מדם, מכאן מתחילה סאגה ברורה מראש בה הצורך של הצמח בדם הוא שמכתיב את העניינים והצורך רק גדל. הצמח משגשג וזוכה להצלחה, אבל להצלחה יש מחיר והתשלום בדם. בשום גרסא זה לא נגמר טוב ולא לפני שחפים מפשע, מי יותר או פחות, מוצאים את מותם. הדיון הציבורי סביב פרשת החייל שירה בראשו של מחבל מנוטרל, מעלה ביתר שאת את מחיר הדמים והמחיר המוסרי שישראל משלמת מדי יום באין פיתרון לסכסוך הישראלי-פלסטיני. זה הרבה מעבר לתקרית הספציפית הזו והגיע הזמן שנפסיק להתעלם כי המחיר הזה רק גדל כמו טור הנדסי.

הקריאות בציבור נגד משפט השדה שכביכול נערך ברשתות החברתיות ובתקשורת, הן בגדר מי שחי בבית מזכוכית וזורק אבנים כי משפט השדה האמיתי הוא המשפט שעשה החייל במחבל. לו היה המחבל, כמו שותפו לפשע, נורה בעת ניסיון הדקירה, היה זה עוד אחד מסיכולי ניסיון הדקירה שמתרחשים בישראל או בשטחים לפחות אחת ליום בחצי השנה האחרונה ורובם ככולם אינם נבדקים. זה לא היה המקרה, עוד לפני שנתגלו פרטים כמו הכרזת החייל לפני הירי ש"המחבל צריך למות", או העובדה שהמחבל שכב פצוע 6 דקות על הקרקע ולא היווה סיכון, או שהוא כבר נבדק לחגורת נפץ, או שהחייל היורה היה חובש (וכן, היותו חלק ממערך הרפואה רלוונטי עוד יותר), העובדה הברורה היא שאסור היה לו לירות במי שנוטרל ולא היווה סיכון. הסרטון מראה שאין "להט האירוע", ועוד יותר הוא מלמד שניתן היה לפחות לנסות לעצור את זה, זה לא רק החייל היורה – קבוצה של חיילים וקצינים היתה שם ולא נשמע אפילו "לא" חסר תועלת תוך כדי. דממה.

 עברו לתצוגת גלריהאי אפשר לשרת בשטחים ולא לצאת מזה שרוט, זה לשלוח את הנוער שלנו אל תופת הדיסוננס. בין אם הם באים עם גישה פוליטית מגובשת ובין אם לא, זה מעמת אותם עם ערכים, עם מציאות אחרת וכוח עצום משולב בפחד מצמיתצילום: אי־אף־פיבמדינה בה "מוסריותו של צה"ל" היא ערך שנלמד בבתי הספר, לא צריך לקום אחד שיצדיק את המעשה. זה לא אומר שהחייל צריך להיות שעיר לעזאזל, הוא צריך להיחקר ולהיות מטופל בהתאם לתוצאות החקירה. התגובה של אייזנקוט ובכירי הצבא ראויה ונכונה. כרגיל הבעיה היא בביטוי של זה בחברה ובקרב הפוליטיקאים. הבעיה היא לא בעצם המקרה, זה רק תסמין. במקום שמעשה כזה יעורר אותנו לחשוב לתוך מה אנחנו שולחים את הנוער הישראלי, הוא מעורר גינויים בין מחנות פוליטיים. שוב הופך המקרה לעצם הבעיה, בעוד הבעיה האמיתית מושתקת. הבעיה האמיתית היא שכבר אין שום ערך שהוא מוחלט, הכל יחסי, מסתבר שגם המוסר. לשם דוגמא, התגובה לפרשת קו 300 מול התגובות לפרשה האחרונה יכולות להעיד על כברת הדרך שעשתה החברה בישראל. בישראל 2016 כבר התארגנה עצומה להענקת צל"ש לחייל. זה הבדל עצום ולא לטובה.

האירוע הזה הוביל לקרב הפוליטי השבועי "מי מגבה יותר את חיילי צה"ל" בין נתניהו ובין בנט, אולם האמת המרה היא שהגיבוי היחיד שהם נותנים לחיילי צה"ל הוא במילים של אחרי מעשה, מי שנותן גיבוי זה החיילים לממשלה. הממשלה ששולחת אותם לעשות בשמנו את הבלתי אפשרי ולטפל באוכלוסיה אזרחית בחלקה עוינת וחמושה היא זו שאשמה בעיקר בסיטואציות הבלתי אפשריות בהן נמצאים חיילי צה"ל. לסיטואציות האלה יש תפקיד בהישחקות המוסר, של הצבא והחברה כאחד.

 עברו לתצוגת גלריהנתניהו הסביר בתגובתו לאירוע שאין לערער על מוסריות צה"ל. ובכן, אדוני ראש הממשלה, הרשה לי לטעון כי אם צה"ל הוא צבא העם, ואלה הבעיות המוסריות העולות בתוך החברה, אין ברירה אלא לערער על המוסריות הזו צילום: שאול גולןאי אפשר לשרת בשטחים ולא לצאת מזה שרוט, זה לשלוח את הנוער שלנו אל תופת הדיסוננס. בין אם הם באים עם גישה פוליטית מגובשת ובין אם לא, זה מעמת אותם עם ערכים, עם מציאות אחרת וכוח עצום משולב בפחד מצמית. את הואקום של העדר האומץ של ממשלות ישראל זה שנים, נדרשים חיילי ישראל לשלם ואין להם בגיל הזה יותר מדי כלים, לבד מכלי נשק. היורה אכן ירה במחבל מנוטרל ועל פניו הוא גם ישלם את המחיר, אבל האחריות לזה היא בראש ובראשונה של ראש הממשלה.

נתניהו הסביר בתגובתו לאירוע שאין לערער על מוסריות צה"ל. ובכן, אדוני ראש הממשלה, הרשה לי לטעון כי אם צה"ל הוא צבא העם, ואלה הבעיות המוסריות העולות בתוך החברה, אין ברירה אלא לערער על המוסריות הזו ולבחון אותה היטב. המציאות העכשווית היא איומה, הטרור הפלסטיני קיים והשאלה היא מה עושים עם זה, כי נראה שהשליטה הזו בעם הלא קיים הזה המכונה פלסטינים עולה לנו במחיר של חברה שרוטה שלא יודעת אם היא דמוקרטיה או ממלכת יהודה בה כל גוי הוא או "ידיד אמת" או "בן מוות". אבל אני אישה ועוד דעתנית, זה בטח רק הופך אותי ל"יעכנע", אתה לא צריך את האישור שלי כדי להמשיך. כאישה תפקידי ככל הנראה הוא לגדל ילדים אלי צבא ולא סתם "הצבא הכי מוסרי עולם". 

 עברו לתצוגת גלריהבמדינה בה "מוסריותו של צה"ל" היא ערך שנלמד בבתי הספר, לא צריך לקום אחד שיצדיק את המעשהצילום: ניר קידר