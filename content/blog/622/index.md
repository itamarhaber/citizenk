---
date: 2017-02-16 10:48:00+02:00
description: ???
source: https://www.haaretz.co.il/blogs/karenhaber/2017-02-16/ty-article/0000017f-f8b9-d460-afff-fbff2e880000
tags: דעות
title: אם תרצו אין זו דמוקרטיה
---

ספקות בנוגע לדמוקרטיה של ישראל מתקבלים בעין לא יפה בישראל, משל היות ישראל דמוקרטיה היא אקסיומה נכונה מעצם היותה ומובנת מאליה. ספקות נתפסים כדברי כפירה שמקומם לא יכירם. נראה שאין לתהייה מהותית דמוקרטית מקום מרגע אימוץ ההגדרה דמוקרטית בקרב הציבור. 

הבעיה היא שזה בערך כמו לקרוא לילדה שלך יפה, יש סיכוי שהיא כזו ויש סיכוי שלא, אבל במקרה של 'יפה' זה לא שם תואר, שזה שם, זהו. הוא אולי מלא בתקוות וכוונות טוב, אבל זה לא יותר משם. בניגוד ל'יפה' מדינה לא נעשית דמוקרטית רק כי ככה אומרים. לא שצפון קוריאה היא נקודת השוואה, אבל היא נקראת באופן רשמי "הרפובליקה הדמוקרטית של צפון קוריאה". לעומתה ישראל מעולם בשום מקום לא הוגדרה כדמוקרטית ועדיין היא דמוקרטית יותר מצפון קוריאה, ללמדנו ששם זה לא הכל בחיים.

אחד הדברים המעניינים בממשלה הוא ההתבטאויות של חבריה מהן ניתן להסיק על התפיסה שלהם של אותה מהות דמוקרטית. הן רבות מספור ומתעדכנות תדיר. השבוע בכנס ירושלים ה-14 דיבר שר התיירות יריב לוין ואמר: "לא יעלה על הדעת שמישהו יחליט מה סביר ומה חוקתי ויחליף את החלטות הכנסת שהיא הריבון". על פניו נשמע מאוד דמוקרטי, הטיעון פשוט – העם בוחר את הרשות המחוקקת ולכן כל חוק של הרשות המחוקקת הוא חוקי.

אלא שדמוקרטיה היא מנגנון מורכב ואחד מעקרונותיה המהותיים נקרא הפרדת רשויות. זה אולי נשמע כמו קלישאה, אבל זה לא, דמוקרטיה נסמכת על מערכת של איזונים ובלמים. המערכת הזו נועדה לייצר מחד עצמאות ומאידך פיקוח כדי לא ליצור מוקד שליטה וכוח יחיד. אם נקצר הרי שתפקידו של בית המשפט בין היתר הוא גם לבחון אם חוקים של הרשות המחוקקת הם "חוקיים", כיון שחוקים ממש כמו 'יפה' לא נעשים חוקיים כי קראו להם ככה. מי שמוסמך לעשות את זה ויש לו את כל הכלים הוא לבית המשפט. אם השר לוין אינו מבין את זה, ייתכן שהשר בנט צריך לראות בזה איתות להגברת לימודי הדמוקרטיה.

 עברו לתצוגת גלריהאם השר לוין רוצה לחוקק "חוקים חוקתיים" כדבריו שיואיל בטובו לנסח חוק סיפוח ולעשות את זה כדין ולהעניק אזרחות מלאה לכל המסופחים שאינם יהודיםצילום: אוליבייה פיטוסיעוד אמר השר לוין: "אתה רוצה לחוקק חוק, אומרים לך שהחוק 'לא חוקתי'. מישהו ראה פה חוקה? איך זה שחוקי השמאל חוקתיים ושלי לא? גם אני רוצה לחוקק חוקים חוקתיים". אכן שאיפה מעוררת כבוד. אבל הנה בעיה רלוונטית שמוכיחה שיש כאן בעיה – חוק ההסדרה. אם יש משהו שמוכיח ש"הדמוקרטיה עזבה את הבניין" זה חוק ההסדרה, שכמובן נתמך ע"י השר. 

אם השר לוין רוצה לחוקק "חוקים חוקתיים" כדבריו שיואיל בטובו לנסח חוק סיפוח ולעשות את זה כדין ולהעניק אזרחות מלאה לכל המסופחים שאינם יהודים. זה יהיה צעד חוקתי, למרבה הפלא גזלת קרקע גם אם יש בה סעיף פיצוי נשארת גזלת קרקע, בטח כשהקרקע אינה בתוך תחומי הריבונות של המדינה.

דברים כמו הדברים שאמר לוין מסוכנים. הם נשמעים טוב בציבור אולי כאשר מעבירים אותם דרך הפילטר הפוליטי של ימין ושמאל, אבל בכל תחום אחר הם לא היו עוברים. עצם חקיקת החוק על ידי רשות נבחרת לא עושה אותו חוקי, כי המשמעות של זה היא שאם אחד מאתנו יפגע מחוק כלשהו גם בית המשפט לא יוכל לתת לו סעד. דמוקרטיה אינה רק שלטון הרוב ואינה רק מנהל, דמוקרטיה היא מהות ובסופו של דבר מי שפוגע בה, כורת גם את הענף עליו הוא יושב גם אם זה לא נראה כך.