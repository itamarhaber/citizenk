---
date: 2016-12-11 14:39:00+02:00
description: ???
source: https://www.haaretz.co.il/food/cookingwithkids/2016-12-11/ty-article/0000017f-f8a5-d318-afff-fbe78d420000
tags: בישול
title: טירמיסו שגם הילדים שלכם יאהבו
---

את הקינוח האיטלקי הזה לא באמת צריך להציג. פירוש השם באיטלקית הוא "תרים אותי" שזה כידוע גם תעודד אותי ואכן הקינוח הזה מכיל את כל החומרים לעשות את זה - סוכר, חלבונים וקפאין. הוא גם לגמרי הולך נפלא עם אלכוהול, אבל זה לא בתחום הילדים, אז הלאה.

אבל זהו, שלפעמים ילדים ממש יכולים להפתיע. האהבה של הילדים לטירמיסו בהחלט נראתה לי מוזרה לאור העובדה שטעמי הקינוח הזה הם יחסית חזקים. הסברה שלי היא שהסיבה היחידה שהילדים פיתחו אהבה לטירמיסו זו העובדה שסירבנו לתת להם לטעום עד שהיו יחסית גדולים כי בכל זאת אולי אותנו גידלו על ביצים חיות, אבל אנחנו כבר הבנו שלא עושים את זה, גם לא במקרה המיוחד של טירמיסו.

אנחנו לא נוטים להכין טירמיסו יותר מדי פעמים בשנה, הילדים, שהבינו את זה, פיתחו מנהג – לבקש טירמיסו ליום ההולדת. אז אם קטינא חגג יומולדת, אז שלא נחלוק אתכם מתכון? אז הנה מתכון שמבטיח לעודד אתכם – הוא קל וטעים ורק מצריך לקרוא את פיסת ההיסטוריה הבאה או לפסוח עליה.

למרות שנראה שהוא היה כאן מאז ומעולם, הטירמיסו הגיח לעולם בשנות ה- 60 של המאה הקודמת, כנראה באזור ונטו, איטליה. היום כבר יש מחקרים שטוענים שהוא הופיע לפני רק נקרא קצת אחרת, אבל הוויכוח מיותר. האם היה קינוח דומה, פחות יציב, שהומצא במאה- 17 לכבוד הדוכס הגדול קוזימו דה-מדיצ'י? אולי. אבל בכל מקרה, בספרי מתכונים איטלקיים לא תמצאו מתכון בשום ספר שפורסם לפני אמצע שנות השמונים. אחת הגרסאות היא ששם הנעורים של עדה קמפאול, שאחרי מחקר עדיין לא ברור לנו אם הייתה אשתו של השותף במסעדה או עוזרת השף פאולו "לולי" לינגואנוטו, שהיה מבעלי מסעדת "Alle Beccherie" בטרביסו, היה טירמיסו. הקינוח עצמו נהגה על מנת לעזור לה להחזיר אנרגיה אחרי הלידה ובאיטלקים הם מיד חשבו על קרם על בסיס זביונה (קציפת ביצים).

 עברו לתצוגת גלריהקינוח שכבות אוורירי וטעים (לפחות במתכון שלנו) פשוט להכנה ומכיל מעט מרכיבים יחסיתצילום: לימור לניאדו תירוכך או אחרת, הטירמיסו הוא קינוח שכבות אוורירי וטעים (לפחות במתכון שלנו) פשוט להכנה ומכיל מעט מרכיבים יחסית.

**החומרים:** (תבנית מלבנית 30X20)

חבילת ביסקוטי

2 אספרסו כפול ארוך

30 מ"ל אלכוהול, במקור זה מרסלה שניתן להחליף בליקר קפה, ליקר תפוזים, אמרטו, קרם דה-קסיס, יין מרסלה, ברנדי, או רום

700 גרם מסקרפונה או גבינת שמנת אחרת

4 ביצים – אם אתם מהאסכולה שמעדיפה לא להשתמש בקצף ביצים, את החלבונים ניתן להחליף במיכל שמנת מתוקה (יוסבר בהמשך)

1 מכל שמנת מתוקה

1 כוס סוכר

2 כפות תמצית וניל

קקאו

**איך מכינים?**

מכינים את האספרסו ושופכם לקערה ומערבבים עם בחירת האלכוהול שלכם, מניחים בצד.

להפריד את הביצים.

מקציפים 4 חלמונים וכוס סוכר כ- 7 דקות, מוסיפים את הגבינה ואת הווניל.

מקציפים בנפרד חלבונים עם כפית סוכר לקצף יציב.

מקציפים בנפרד 1 מכל שמנת מתוקה לקצפת (למי שלא רוצה חלבונים מקציפים שני מכלי שמנת מתוקה)

מאחדים בעדינות את קצף והקצפת עם תערובת הביצים והגבינה.

טובלים את שני צדי הביסקוטי באספרסו עם האלכוהול ומניחים שכבה בתבנית. שופכים מעל חצי מהקרם, מניחים שוב שכבת ביסקוטי טבולים באספרסו ושופכים את יתרת הקרם. מניחים להתקרר לפחות 4 שעות.

לפני ההגשה בוזקים קקאו למעלה.