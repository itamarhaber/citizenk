---
date: 2016-03-24 12:52:00+02:00
description: ???
source: https://www.haaretz.co.il/blogs/karenhaber/2016-03-24/ty-article/0000017f-f8ad-d318-afff-fbef983c0000
tags: דעות
title: הטרור שלנו הוא הטרור שלכם – קחו אותנו אל המנהיגים שלכם
---

אין לי הסבר לגילויי השמחה לאיד במחוזותינו נוכח פיגוע הטרור בבריסל ורצח של חפים מפשע, אחרים נדרשו לזה. אין בי כל רצון או סקרנות מחקרית להבין את הפרופיל הנפשי של אב טיפוס ממקור אנושי כמו טרוריסטים מתאבדים, הורים שפוגעים בילדיהם, ישראלים שעצובים שבשואה היטלר לא הספיק יותר או של מי שחושב "איזה יופי שעכשיו הבלגים/אירופאים גם סופגים". לו אלה היו תחומי העניין שלי, מן הסתם הייתי בוחרת תחום עיסוק אחר. אבל בשולי הישראלי היפה ואוהב-אדם שמבחינתו טוב שיש פיגועי טרור בעולם כי ישראל לעולם לא תצעד לבד, מה שצריך לטלטל הוא שישראלים רבים יוצאים נגד טענות כאלה לא כי הן לא מוסריות, מחרידות ומשוקצות, אלא כי זה "לא טוב להסברה/תדמית".

מאחורי הטיעון "לא טוב להסברה" מסתתרת ההנחה המובלעת שיש לגיטימציה לחשוב כך, רק לא לתת לזה פומבי כי זה מזיק לתדמית. השימוש של גורמים פלסטיניים בציטוטים של טוקבקיסטים ישראלים והפעם בהובלת השר ישראל כץ, שיצר קשר נסיבתי בין צריכת שוקולד בלגית לפיגועי הטרור, מבחינת ישראל היא בעיית תדמית. אגב תגובתו של בנימין "אני מייעץ בצינורות אחרים" נתניהו אולי נחשבת עוקצנית ברמה הפנים-מפלגתית, אך בהחלט לא העידה לטובה לא עליו ולא על ממשלתו. ולא יעזור שיעלון יסביר מתקפות הטרור הן מתקפה על ערכים הומניסטיים משותפים, אם הערכים ההומניסטיים שישראל משקפת עוברת דרך ריקודים על שלוליות דם של חפים מפשע.

בואו נשים את זה על השולחן, הבעיה היא לא בעיה של תדמית, להיות מרוצים שהאירופאים חוטפים כי זה משרת את הניסיון הישראלי לקשור בין טרור פלסטיני לטרור איסלאמי באשר הוא, מעיד על בעיה אמיתית. אני, שלא במפתיע, מאמינה שזה נעוץ בכמעט 50 שנות כיבוש שמכפיפות מוסר, שיפוט ושיקול דעת לנרטיב בטחוני. אבל איך הגענו לשלב בו אנחנו קופצים משמחה על טרור שלא מבחין בין דם לדם כמוצאים שלל רב? טרור של אחרים עושה אותנו יותר צודקים, אם לא בעיני העולם הרי שבעיני עצמנו. לרגע נראה היה אתמול שכל מה שחסר כדי שהפיגוע הזה יהיה מושלם להסברה הישראלית זה שתהיה בו גם הזוית הישראלית, אם אפשר פצוע בינוני שהיה בתופת ונחלץ בנס בגלל תענית אסתר או משהו.

 עברו לתצוגת גלריהאין לי הסבר לגילויי השמחה לאיד במחוזותינו נוכח פיגוע הטרור בבריסל ורצח של חפים מפשעצילום: רויטרסברמת המסר אין הבדל בין ראש ממשלה שמכנס מסיבת עיתונאים כדי לקשור בין טרור פלסטיני של יחידים בסכינים לטרור איסלאמי רדיקאלי שמתפוצץ במקומות הומי אדם כדי להצדיק את הכיבוש ובין טוקבקיסט שצוחק על האירופאים כי רק עכשיו הם מבינים, זו אותה הגברת בשינוי אדרת. ראש הממשלה הוא בגדר מקבל הפנים הנלהב באולם מקבלי הפנים של מדינות מוכות הטרור והוא לא מסתיר את שביעות רצונו, אותה אחת שעולה גם מתגובות השמחה לאיד מאחרים בישראל. הניסיון הישראלי לצייר את אירופה, בוגרת שתי מלחמות העולם, כחסרת אונים מול האויב הדמוגרפי המוסלמי הוא בגדר יריה ברגל בדיוק בחלק של הטיעון בעד המשך הכיבוש. הלא אם אירופה אבודה בגלל 8% מאוכלוסיתה הרי שמצבה של ישראל, המתמודדת עם כ- 20% אוכלוסיה מוסלמית צריך להיות אנוש הרבה יותר.

לא ארגוני זכויות אדם או הנלחמים נגד הכיבוש הם אלה שפוגעים ב"תדמית" הישראלית, אלא ראש ממשלה שלא מצליח לפתור את הטרור מבית ומצמצם את הדמוקרטיה ופוגע בזכויות אדם שמטיף בערב לאירופאים וקם בבוקר לפיגוע נוסף. אותו ראש ממשלה שרומז שהבעיה באירופה נעוצה בליברליזם ובאמונה בזכויות אדם, רודף עד חורמה את ארגוני זכויות האדם מבית ומביא לשיסוי אמיתי על רקע פוליטי בתוך החברה בישראל. הליברליזם והטרור הם האויבים מבחינת נתניהו ואינם מובחנים, וזה המסר שלו לאירופה ולמערב בכלל, ספק אם זה יתפוס. בינתיים הוא יכול להמשיך עם המנטרה "הטרור שלנו הוא הטרור שלכם", את ישראל הוא כבר שיכנע. עכשיו נשארת רק בעיית ה"תדמית", אז בואו כולנו נשתדל לא לקלקל לו.

 עברו לתצוגת גלריהברמת המסר אין הבדל בין ראש ממשלה שמכנס מסיבת עיתונאים כדי לקשור בין טרור פלסטיני של יחידים בסכינים לטרור איסלאמי רדיקאלי שמתפוצץ במקומות הומי אדם כדי להצדיק את הכיבוש ובין טוקבקיסט שצוחק על האירופאים צילום: קובי גדעון / לע"מ