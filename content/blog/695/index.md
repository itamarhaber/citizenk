---
date: 2016-06-30 15:00:00+03:00
description: ???
source: https://www.haaretz.co.il/blogs/karenhaber/2016-06-30/ty-article/0000017f-f8be-d318-afff-fbff045f0000
tags: דעות
title: איך זה שפרלמנטרית אחת?
---

לחברת הכנסת חנין זועבי יש את היכולת לייתר את עיקר דבריה באמצעות פרובוקציות. בסינון כל המהומה מסביב לדבריה אתמול, הרי שטענתה היתה פשוטה - ההסכם עם טורקיה הוא התנצלות פורמלית ולקיחת אחריות של ישראל על תקרית המרמרה ומותם ופציעתם של אנשי המשט, אך הבעיה נותרה בעינה – 1.8 מיליון אזרחים (זועבי אמרה 2 מיליון) חיים בתת תנאים בעזה. המהומה שעוררו דבריה השאירה אותנו עם אמירתה "הם רוצחים" על חיילי צה"ל וחבל כי היא פיספסה את העיקר, אלא אם כן פרובוקציה היתה מטרתה ואם כן הרי שזועבי מצליחה מעל ומעבר לכל דימיון.

בעידן בו צה"ל כבר אינו רק "הצבא המוסרי ביותר בעולם", אלא מכונה בחיבה משוייכת "חיילינו", או "הילדים של כולנו", מה שזועבי אמרה הוא טאבו ולראיה כמעט כל התגובות לדבריה. אינני מתכוונת להגן על זועבי, אבל זועבי יצרה פרובוקציה, לו היתה משתמשת במילה 'הורגים', לא היתה מתעוררת כזו מהומה. חלק מעיסוקו של כל צבא מתוקף הוא הרג.

 עברו לתצוגת גלריהנתניהו התנצל ונתניהו מפצה ונתניהו אחראי לסגר שישראל הטילה על עזה ועל כליאתם של 1.8 מיליון אזרחים בבית כלא שהוא גם בית קברות אחד גדול חסר תקווה ומהביל כמו הגיהנוםצילום: אוליבייה פיטוסיהשאלה היא למה דבריה מעוררים כזאת תסיסה? אם אינם נכון קטגורית, אז למה לתת להם תהודה? מה הדחף הבלתי נשלט לצרוח ולגנות ותוך כדי כך לבזות את מוסד הכנסת ולערער את הלגיטימיות של בית המשפט העליון? מה זה אומר שהתבטאות מעוררת מחלוקת של חברת כנסת אחת, ויהיו דבריה צורמים ונוראיים ככל שיהיו, מעוררת כזו מהומת האלוהים? איך פרלמנטרית אחת יכולה לערער את סדריה של דמוקרטיה?

זועבי מצליחה להגיע לראש סדר היום בלי יותר מדי מאמץ, יש לה את היכולת להקפיץ כמעט את כל המערכת הפוליטית וכל זה ביחס ישר והפוך למידת ההשפעה הפוליטית שלה. סליחה שאני אומרת את זה אבל זועבי היא חברת כנסת אחת והיא בטח לא הבעיה של ישראל בהא היידוע או הנציגה של הציבור הערבי בכנסת. אבל היא כן ההוכחה לגבולותיה הדמוקרטיים של מדינת ישראל ולמידותיהם של חברי הכנסת בישראל והמידות קטנות.

 עברו לתצוגת גלריהגם אם זועבי אמרה אתמול דברים נוראיים מכל, אין שום הצדקה לשנאה, לפופוליזם, לגזענות ולהסתה שהפגינו אתמול חברי כנסת שוניםצילום: חגי אהרון / ג'יניתגובתו של ראש הממשלה נתניהו היתה עוד יחסית שקולה: "שוחחתי הערב שוב עם היועץ המשפטי לממשלה כדי לבחון את קידום הליך הדחתה של חנין זועבי מהכנסת. במעשיה ובשקריה היא עברה כל גבול ואין לה מקום בכנסת". אבל בפראפראזה חלקו הראשון של הסטטוס נכון וחלקו השני? דמגוגיה.

זה שמעשיה ודבריה של ח"כ זועבי אינם כוס התה של ראש הממשלה זה דבר אחד, אולם כמי שחתם על ההסכם החשוב עם טורקיה, וההסכם אכן חשוב, הוא יודע שבעצם נקודת המחלוקת היחידה שלו עם זועבי זו המילה רוצחים. טרמינולוגיה חשובה אבל רק טרמינולוגיה. נתניהו התנצל ונתניהו מפצה ונתניהו אחראי לסגר שישראל הטילה על עזה ועל כליאתם של 1.8 מיליון אזרחים בבית כלא שהוא גם בית קברות אחד גדול חסר תקווה ומהביל כמו הגיהנום.

אבל הרבה יותר מזה, זועבי בכנסת זה חלק ממהות הדמוקרטיה, המנדט שהיא קיבלה זהה למנדט שהכניס את ראש הממשלה בכנסת מבחינת משקלו. אם יש עילה להעמיד את זועבי לדין - העמידו אותה, אם יש סיבה לדון בהתבטאויותיה בוועדת האתיקה – ערכו דיון, אבל כל עוד היא משמשת כנבחרת ציבור במדינה דמוקרטית והיא אינה עוברת על החוק, ברמה הדמוקרטית, נרצה או לא נרצה, זו צפרדע שעל ישראל לבלוע, ורצוי להתחיל בגינויים לאחר שהצפרדע סיימה את החלקתה במורד הגרון.

 עברו לתצוגת גלריהבעידן בו צה"ל כבר אינו רק "הצבא המוסרי ביותר בעולם", אלא מכונה בחיבה משוייכת "חיילינו", או "הילדים של כולנו", מה שזועבי אמרה הוא טאבו ולראיה כמעט כל התגובות לדבריהצילום: אילן אסייג זועבי פגעה בציפור נפשם של המחוקקים בישראל, אולם התבטאויותיהם מעידות בעיקר עליהם ועל האווירה הציבורית השורה במחוזותינו. אביגדור ליברמן בחר בפיוט הבא: "חיילי צה״ל ימשיכו להילחם נגד מחבלים בים, באוויר וביבשה - וזה כולל מחבלות ששטות בים והן חברות כנסת". מירי רגב מוכיחה יכולות קופירייטינג מהסוג שיכבד כל טוקבקיסט ואת זו ש"פעם בוגדת תמיד בוגדת", היא מציעה "להעיף אותה לעזה-זל". כי זה נורא מצחיק שהפכנו את עזה לגיהנום וזה הכי cool לשלוח בוגדים לשם, לעזה-זל השוכנת מעבר להררי השולה. חבל שרגב לא חשבה על זה ש"עזה-ז"ל" זה פי 1000 יותר משעשע.

אם זועבי הסיתה אתמול, הרי שהיא הובילה גל שלם של הסתה מביכה שהגיע מנבחרי הציבור ומעיד יותר מכל על הצורך באמות מידה מינימליות לחברי כנסת. גם אם זועבי אמרה אתמול דברים נוראיים מכל, אין שום הצדקה לשנאה, לפופוליזם, לגזענות ולהסתה שהפגינו אתמול חברי כנסת שונים. בין אם זה אבי "היא עושה מהכנסת קרקס. למען האמת, היא אפילו לא ראויה להיות מזון לאריות בקרקס" דיכטר; או שולי "איפה החיילים בצבא האמת של שי חי כשבאמת צריך אותם" מועלם; או דוד "לכנות את חיילי צה"ל רוצחים זו חוצפה. הם הבנים שלנו, הגיע הזמן להעיף אותה מפה!" אמסלם; או נאוה " אגיש תלונה לוועדת האתיקה ולדרוש לא רק להעיף את זועבי מהכנסת אלא גם מהמדינה. הגיע הזמן שהבוגדת באמת תלך לעזה" בוקר, כולם הוכיחו כי ארגז הכלים הדמוקרטי של חברי הכנסת הוא בעל תשתית ידע מעורערת מעט.

מהאנשים שהביאו אלינו את חשיבות תדמיתה הבינלאומית של ישראל, קבלו את קרקס השנאה הלא מודע לעצמו. שוברים שתיקה פוגעים בהסברה? את הח"כים האלה מספיק שיצוטטו בכל העולם. הנזק כבר נעשה. גם אם זה לא הסתה אלא סתם גזענות "בריאה" נוסח אלופת הניקיון מירב בן ארי שכינתה את זועבי "מלוכלכת" (רק אבחנה) והצהירה שמבחינתה היא לא קיימת - החומרים מהם עשוי פרדוקס.

 עברו לתצוגת גלריהאביגדור ליברמן בחר בפיוט הבא: "חיילי צה״ל ימשיכו להילחם נגד מחבלים בים, באוויר וביבשה - וזה כולל מחבלות ששטות בים והן חברות כנסת"צילום: מרק ישראל סלםאבל היה עוד ז'אנר מעניין בסטטוסים אתמול שנועד להצביע על בית המשפט העליון כמחולל הזועבי הלאומי ומעוז הרדיקליות השמאלנית המסוכנת. גם יריב לוין וגם אופיר אקוניס הוסיפו אתמול נדבך נוסף לערעור סמכותו ושיקול דעתו של בית המשפט העליון. אבל בואו נשים את הדברים על השולחן, מבחינה דמוקרטית זועבי הביעה דעה אתמול, הדעה שלה יכולה לא להיות מקובלת על כל הציבור, היא יכולה אפילו לא לייצג את ציבור נבחריה ואפילו לעשות להם עוול ועדיין זו דעה ובהנחה שישראל היא "הדמוקרטיה היחידה במזרח התיכון", הרי שבדמוקרטיה כמו בדמוקרטיה נאמרים גם דברים שאינם ערבים לאוזן ודורשים התמודדות. ערעור הלגיטימיות של בית המשפט הוא פגיעה חמורה הרבה יותר מקריאתה של זועבי.

הפארסה של חנין זועבי אתמול מעידה בעיקר על ישראל. זועבי היא אולי קול ברור, אבל היא דמות שולית ברמה הפוליטית. המחיר שישראל מוכנה לשלם ברמה הדמוקרטית בשל דבריה של אישה אחת רק מוכיחים שהכרסום בדמוקרטיה נמשך בתוך חוסר המודעות הגנרי של חברי כנסת ושל הציבור ששלח אותם לשם. יש הרבה דרכים להתמודד עם זועבי, מדברי הבלע המביכים של נבחרי הציבור הישראלי עולה שזועבי היא אולי בעיה, אבל בכנסת שלנו יש בעיות כאלה למכביר, ממש כמו פטריות אחרי הגשם.