---
date: 2016-03-03 10:45:00+02:00
description: ???
source: https://www.haaretz.co.il/blogs/karenhaber/2016-03-03/ty-article/0000017f-f8d5-d318-afff-fbf7df950000
tags: דעות
title: 232.778 מעלות צלזיוס
---

"תבהלת שמאל" קורא לזה שר החינוך נפתלי בנט, ומתכוון שהשמאל העלום מרגיש שגוזלים לו את המדינה מהידיים וזה נשמע נכון לרבים שבעיניהם מפלגת העבודה על גלגוליה, כנציגת השמאל, סימלה, ודי בצדק, שמאל שבע, אשכנזי, בעל זכויות יתר ומתנשא. אבל אין זו אינה התייללות מבוהלת, המתבונן האובייקטיבי יבחין בקלות באלמנטים ברורים למשל בחקיקה הנכנסת תחת קטגוריה חדשה של "נאמנות", כמו גם בז'רגון חדש של גוף ראשון רבים (אויבינו וידידינו) והעדנה היהודית כמוה לא היתה מעולם הכוללת תקציבי ענק לחיבור למסורת. אלה מעידים כי יש דברים בגו ואין זה באמת בגדר תבהלת מקוננים.

בהתחשב בעובדה שב- 77' חל מהפך פוליטי ששם קץ להגמוניה רבת שנים, הרי ש- 39 שנים אחרי עדיין הרטוריקה הזו עובדת וזה בעיקר משום שלאליטות לוקח זמן לשקוע והשיח דורש זמן להתחדש, ולמעשה עד 2009 שררה כאן תקופת ביניים של אליטה מתפרקת ואליטה מחליפה שנזקקה לזמן כדי לחדור למוקדי הכוח הצבאיים, הכלכליים, התקשורתיים, האקדמיים והפוליטיים. מרבית השנים עד 2009 היו שנים של שוויון גושי (1981: ליכוד 48, מערך 47, 1984: מערך 44, ליכוד 41, 1988: ליכוד 40, מערך 39, 1992: עבודה 44, ליכוד 32, 1996: עבודה 34, ליכוד-גשר-צומת 32, 1999 ישראל אחת 26, הליכוד 19, 2003: הליכוד 30, העבודה-מימד 19, 2006: קדימה 29, העבודה מימד 19, הליכוד 12) ורק מ- 2009 יש שלטון ימין רצוף כמוהו למעשה לא היה עדיין בתולדות ישראל ובעוד בקדנציה הראשונה ניכר היסוס קל, הרי ששתי הקדנציות הבאות מוכיחות כי הימין למד לתרגם כוח פוליטי.

 עברו לתצוגת גלריהמ- 2009 יש שלטון ימין רצוף כמוהו למעשה לא היה עדיין בתולדות ישראל ובעוד בקדנציה הראשונה ניכר היסוס קל, הרי ששתי הקדנציות הבאות מוכיחות כי הימין למד לתרגם כוח פוליטיצילום: אוליבייה פיטוסיעם התבססות הימין, התחזקה עוד תת קבוצה שתמיד היתה קרובה למרכז הכוח הפוליטי – הימין הדתי הלאומי, שהאג'נדה שלה בכל זאת שונה מזו של הימין הליברלי והיא מחזקת את השיח מימין ומתבלת אותו בזיקה למסורת וליהדות המייצרת בתורה לגיטימציה "היסטורית" לאג'נדה מדינית ימנית. בתוך חברה צעירה יחסית שעוד לא פיתחה מסורת דמוקרטית, שהתמודדה ומתמודדת עם אתגרי הגירה, מלחמות וכיבוש שתקוע בעכוזה כמו רסיס, ומצויה כבר למן הקמתה בתוך פלונטר מתוקף הגדרתה כיהודית ודמוקרטית, מאבק האליטות הפך למאבק אינדוקטרינציה טעון.

אליטת הימין והימין הדתי-הלאומי שסבלו מדחיקתן מהספירה הציבורית במשך שנים, לא הביאו עימן שינוי התנהלותי, להפך הן ממשיכות בדיוק באותם הכלים של האליטות הישנות ואפילו מקצינות אותן, ולמעשה מנסות להחיות מחדש קולקטיביזם נוסח בן גוריון לו היה בית"ריסט. בעידן של חברות שמקדשות אינדיבידואליזם, השלטון בישראל מנסה לייצר אחדות מחשבתית שמייתרת ספקות ומייצרת ציבור נוח להשפעה ומפוחד שמאמין שישועתנו באמונתנו.

 עברו לתצוגת גלריה"תבהלת שמאל" קורא לזה שר החינוך נפתלי בנטצילום: אוליבייה פיטוסיהגזרות החדשות שיוצאות מבית מדרשה של הקואליציה הנוכחית, כמו חוק ההדחה, חוק הנאמנות בתרבות, רשימות הספרים המותרים של משרד החינוך, ספר האזרחות החדש, חוק העמותות, פרשת המל"ג (רשימה חלקית), מייצרות תחושה מבוססת שהאליטה החדשה לא מעוניינת באמת בחופש דעות הנובע מהגדרת הדמוקרטיה, אלא מנסה לייצר אווירה ציבורית המחזקת הקשרים דתיים ולאומיים ולמעשה בתהליכים דמוקרטיים מייצרת צמצום דמוקרטי מהותי שנועד לחיזוק כוחה.

ביקורת, כמו בתקופת מפא"י, מושתקת והדה לגיטימציה של מחנה השמאל מזכירה את "בלי חירות ומק"י", אלא שהתנאים השתנו וביכולתם של מסרים היום להדהד טוב יותר מבעבר. הצנזורה מופעלת במלוא קיטור, למרות שהתנאים האובייקטיביים השתנו בעידן האינטרנט. כמו עמוס קינן בשעתו, שנאלץ לשנות את המחזה "חברים מספרים על ישו" ל"חברים מספרים על ספרטקוס" ב- 1971, או קודם לכן "מלכת אמבטיה" לחנוך לוין שנפסלה לאחר 19 הופעות ב- 1970, גם הביקורת האומנותית היום היא עד איפה שהממסד מוכן לקבל. בעידן הנוכחי הגבולות ידועים והנאמנות נתונה ומה שאי אפשר לכפות אפשר לצמצם כי למדינת כל אזרחיה יש נרטיב יהודי-דתי ברור שמדיר מרצון ערבים ושמאל ומכפיף את שיח הזכויות לשיקולי ביטחון ופרשנויות דתיות-לאומיות. 

 עברו לתצוגת גלריהשהאליטה החדשה לא מעוניינת באמת בחופש דעות הנובע מהגדרת הדמוקרטיה, אלא מנסה לייצר אווירה ציבורית המחזקת הקשרים דתיים ולאומיים ולמעשה בתהליכים דמוקרטיים מייצרת צמצום דמוקרטי מהותי שנועד לחיזוק כוחה צילום: ניר קידרכמו כל אליטה חדשה, יכולת ההשפעה על השיח עוברת דרך תקשורת, פוליטיקה, אומנות וצבא ובכולן יש להגדיר את השיח החדש ולתחום את גבולות הנורמה המתחדשים. נורמה הניזונה מרודנות מחשבתית הפורטת על נימי הלאום ולא על נימי הדמוקרטיה ומשתמשת בתקשורת ההמונים כדי לחלחל לתודעה ולאחד מסרים, בעת שהממשלה מייצרת העדפה של אינטרסים ביטחוניים או לאומיים על פני ערכים דמוקרטיים שנתפסים כפריבילגיה עוד יותר בזמנים של גלי טרור. 

הספר "°451 פרנהייט" של ריי ברדבורי לוקח את שמו מהטמפרטורה בה נייר מתלקח. גיבור הספר הוא כבאי, אך משום שהחברה האנושית אינה מתמודדת עם שריפות, הכבאים תפקידם לשרוף ספרים. הספרים הם זכר לתרבות שופעת, מלאת סתירות ומנעד של רגשות שאינה מתאימה לעידן של ההאחדה אנושית-תרבותית שסרטים ותוכניות טלוויזיה מייצרים, הם פוגעים באושר המדומה שהוא נחלת האנושות באותו עתיד. במידה רבה החוקים וההוראות היוצאים מהממשלה הנוכחית שורפים לאיטם חשיבה דמוקרטית מהותית שמקדשת ערכים אוניברסליים על פני ערכים לאומיים. החוכמה בהזנת מדורת השבט היא לדעת מתי היא מאיימת לפגוע במתחממים לאורה, בהמרה לצלזיוס שריפת נייר מתרחשת ב- °232.778, אם אין מדחום משוכלל זו טמפרטורה שמתפספסת בקלות.