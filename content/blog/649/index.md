---
date: 2016-12-04 11:26:00+02:00
description: ???
source: https://www.haaretz.co.il/blogs/karenhaber/2016-12-04/ty-article/0000017f-f8fa-d044-adff-fbfb81000000
tags: דעות
title: אל תצאו להפגין, עוד חס וחלילה יקרה משהו טוב
---

אנחנו לא נצא לרחובות, בכלל התחיל להיות די קריר בחוץ, אז למה לצאת מהבית? כן, עסקת הטיעון של בוכריס מכעיסה, מצד שני אם המתלוננות בסדר עם זה, אז אולי זה לא כזה בעייתי? כלומר הנה הוא הודה, יש רעש, לא באמת צריכים שנצא בשביל זה מהבית. בכלל גם המצב כבר הרבה יותר טוב מהבחינה הזו, ומאז שיש פייסבוק אפילו לא תמיד צריך משטרה, אז למה לצאת מהבית, אני אכתוב סטטוס ואכין קפה.

אל תצאו בגלל בוכריס מהבית, גם אל תצאו מהבית בגלל יוזמת משרד החקלאות ללימודי חקלאות יהודית, למרות שהשד יודע למה רק חקלאות זה לא מספיק לחיזוק הקשר עם הארץ. אל תצאו בגלל שבזמן שקנינו צוללות העשרנו את האיראנים בכסף ובמודיעין כי אתם יודעים "החיים עצמם" ומערכת הביטחון שלנו הכי טובה. אל תצאו מהבית כי חוק ההסדרה, הוא יסדיר את עצמו, אחרת למה קוראים לו הסדרה?

אל תצאו מהבית בגלל הפערים בחינוך, עם עוד קצת חיזוק ביהדות עוד נמציא תפילה לאדון העולמים סוגר הפערים. אל תצאו מהבית כי "מה רע בעוד יהדות?" אל תצאו מהבית כי שני צעירים היכו למוות סודני ואולי, רק אולי, יש כאן בעיה. אל תצאו מהבית להילחם נגד הכיבוש, כי אין. אל תצאו מהבית להילחם על זכויות אדם, כי מה אתם שמאלנים בוגדים? 

 עברו לתצוגת גלריהילדים שמועמדים לגירוש. אל תצאו מהבית כי שני צעירים היכו למוות סודני . אל תצאו מהבית להילחם נגד הכיבוש, כי אין. אל תצאו מהבית להילחם על זכויות אדם, כי מה אתם שמאלנים בוגדים? צילום: תומר אפלבאוםאל תצאו מהבית בגלל אפליית אוכלוסיית יוצאי אתיופיה, גם אל תצאו סתם לחגוג את הסיגד. אל תצאו מהבית בגלל פקודת השירות המשותף בצבא, אין סיבה לפגוע ברגשות הציבור הדתי, הציבור הנשי מתורגל יותר.

אל תצאו מהבית כי בסוריה אנשים נטבחים.

אל תצאו מהבית בגלל יוקר המחיה או מחירי הדירות. אל תצאו מהבית בגלל תאונות העבודה באתרי הבניה, זה בלאו הכי לא ממש נוגע לנו, גם לא תאונות הדרכים. אל תצאו מהבית, גם ככה כבר מתחיל ממש להתקרר ולמי יש זמן?

אל תצאו מהבית, אבל תמשיכו לגדל פה ילדים. אל תצאו מהבית אבל תעשו כל מה שאתם יכולים כדי להבטיח לילדים שלכם עתיד יותר טוב, תעבדו יותר שעות, תקנו להם ולא לכם, תשקיעו את הכסף שנותנת המדינה באפיק שלא מניב הרבה תשואה אבל תשכנעו את עצמכם שזה יותר טוב מכלום. בחיים האישיים שלכם תעשו הכול למען הילדים, אבל חלילה אל תצאו מהבית כדי להפגין על כל הדברים שקורים פה ומשאירים את העתיד של הילדים שלנו עוד פחות בטוח.

 עברו לתצוגת גלריהאם נמשיך במסורת הנהדרת הזאת שאסור לחשוב שמשהו לא טוב, אולי עוד חלילה נסדוק את מראית העין שאנחנו צודקים ונבחרים וטובים ואז מה יישאר לנו? אז תישארו בבית, גם ככה אנחנו עושים עבור הילדים כל כך הרבה שיסתדרצילום: הדר כהןכבר הפסקנו להבטיח להם שהם לא יעלו על מדים, הם יעלו. כבר הפסקנו להבטיח להם שלום, אמרנו להם שאין פרטנר. עכשיו אנחנו מבטיחים להם הבטחה אלוהית ומדינה יהודית, אבל גם להבטיח את המדינה היהודית הזו אין בכוחה של הממשלה לעשות. החתירה לביטול הרעיון של שתי מדינות לשני עמים לא יכולה אלא להביא למדינה דו לאומית. מדינה דו לאומית מבטיחה לילדים שלנו את אבדן המדינה הציונית.

אל תצאו להילחם על עקרונות, אבל תבקשו מהילדים שלכם לגלות עמוד שדרה בחיי היומיום בזמן שהם שומעים אתכם כועסים על הרדיו בדרך לבית הספר ורואים שחוץ מזה אתם לא עושים כלום.

אל תצאו מהבית כי אם תצאו מהבית אולי יכנס לכם הרעיון ההזוי הזה שאפשר לחיות פה טוב יותר ושמחלוקת פוליטית זה בסדר ושמותר לחשוב אחרת, ושאפשר לכבד את כל הדעות ואפשר ליצור מרחב בטוח לכולנו ושיש מקום לכולם. אם תצאו מהבית אולי מישהו יחשוב שפחות טוב פה ורק תחשבו מה יקרה אם זה יעורר עוד אנשים לחשוב. רחמנא לצלו זה יכול להביא לשינוי. כי אם נמשיך במסורת הנהדרת הזאת שאסור לחשוב שמשהו לא טוב, אולי עוד חלילה נסדוק את מראית העין שאנחנו צודקים ונבחרים וטובים ואז מה יישאר לנו? אז תישארו בבית, גם ככה אנחנו עושים עבור הילדים כל כך הרבה שיסתדרו לבד עם העתיד, אנחנו בלאו הכי לא נהיה פה. וגם מתחיל להתקרר, אחר כך יהיה חם מדי. גם מטאפורית. אבל העתיד הוא של הילדים, הוא לא שלנו, שהם יסתדרו אתו.