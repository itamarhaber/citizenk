---
date: 2016-12-28 12:24:00+02:00
description: ???
source: https://www.haaretz.co.il/blogs/karenhaber/2016-12-28/ty-article/0000017f-f8dd-ddde-abff-fcfde0ff0000
tags: דעות
title: '"אבל יש להם בכלל חברים"? על חברה בחינוך ביתי'
---

אין שיחה עם הורה בחינוך ביתי שלא מגיעה די מהר, לשאלת החברה. לעיתים זה נושא השיחה המרכזי ולעיתים זה נתפס כ"קלף מנצח", כיתרון החשוב ביותר שיש למערכת החינוך. כי מה נשאר אם לא חברה, כאשר מורידים חינוך לערכים, הרחבת אופקים ושמירה על הסקרנות ויצירתיות כערכי יסוד במערכת החינוך?

התשובה המידית שלי היא לרוב שחברה היא אכן עקב אכילס של החינוך הביתי, אך היא ניתנת לפתרון כאשר יש מודעות. ומה זה אומר? שהורה בחינוך ביתי לרוב ידאג לחברה לילדים שלו ולכל הורה פתרון אחר. רוב ההורים בוחרים ביציאה לפעילויות משותפות קבועות ושבועיות עם עוד משפחות מהאזור המיישמות חינוך ביתי. הפעילויות מגוונות והן פרי יוזמה של הורים, לרוב עם מדריכים בתשלום: חוגי מדע, חוגי שחמט, פעילות "שומרי הגן", חוגי אומנות, סיורי מוזיאונים, טיולים ועוד.

 עברו לתצוגת גלריההטיעון היחיד שבבית ספר יש חברה. מה נשאר אם לא חברה, כאשר מורידים חינוך לערכים, הרחבת אופקים ושמירה על הסקרנות ויצירתיות כערכי יסוד במערכת החינוך? למצולמים אין קשר לכתבה צילום: אמיל סלמןמעבר לידע שנרכש במפגשים האלה, מושם דגש, לפחות אצלי, על חברה, לכן הילדים נשארים יחד גם בסיום הפעילות. הקביעות של המפגשים יוצרת גרעין חברתי שמהווה עוגן, מסגרת חברתית. רובן הגדול של הפעילויות הן ללא ההורים. נכון, זה לא בית ספר, אבל בינינו גם בתי הספר במתכונתם הנוכחית הם לא מתכון מושלם לפיתוח כישורים חברתיים.

מסגרת גדולה היא בוודאי לא המקום האידיאלי לכל ילד, יש ילדים שיבלעו במערכת. אבל יותר מזה, קבוצה כל כך גדולה של ילדים בתוך מסגרת מבוססת הישגים היא לא בהכרח מתכון לשיתוף פעולה מיטבי בין ילדים. יש המון דברים טובים לומר בזכות הכישורים החברתיים בתוך המערכת, אבל זה תופס בעיקר למי שמוצא את מקומו ולמי שיודע להתבלט לטובה לפי הקריטריונים של המערכת ושל המערכת החברתית שהיא יוצרת.

 עברו לתצוגת גלריהמסגרת גדולה היא בוודאי לא המקום האידיאלי לכל ילד, יש ילדים שיבלעו במערכת. אבל יותר מזה, קבוצה כל כך גדולה של ילדים בתוך מסגרת מבוססת הישגים היא לא בהכרח מתכון לשיתוף פעולה מיטבי בין ילדיםהמערכת החברתית שנוצרת בבתי הספר היא לא קלף מנצח, יש ילדים שהיא טובה להם ויש ילדים שלא, זה היה כך תמיד. ייתכן שבתי הספר נראים בעיני הורים כהכנה טובה לחיים לפחות מבחינה חברתית, אבל אני לא בטוחה שזה נכון. בסופו של דבר יש בעיות חברתיות רבות בתוך המסגרת הבית ספרית. זה נכון שהם לומדים להסתדר בחברה, זה לא שניתנת להם הבחירה. אבל יותר מזה, כל ילד לומד להסתדר בחברה, חברה היא בכל מקום. ילד שנחשף לחברה, ידע להסתדר בחברה.

ילדים צריכים גם את חברת השווים, את קבוצת הגיל שלהם. במובן הזה בית הספר מאפשר אינטראקציה מרובה עם שכבת הגיל הרלוונטית וזה חשוב, אבל בל נשכח שמרבית התקשורת הזאת מפוקחת על ידי מבוגרים. בית הספר אמנם מספק מסגרת רחבה, אבל למרבית הילדים מספר חברים מצומצם וזה הגיוני, אפילו טבעי. זה מה שבני אדם עושים, הם חיים בחברה אבל נמצאים בתוך מעגל חברתי מצומצם ונבחר. את זה מאפשר גם החינוך הביתי. ילדים אכן צריכים עוד ילדים, אבל המסה לא באמת זאת שמייצרת את התהליך אלא רק חשיפה. הורה מודע בחינוך ביתי, ישים את החשיפה הזאת בראש סדר העדיפויות.

 עברו לתצוגת גלריההמערכת החברתית שנוצרת בבתי הספר היא לא קלף מנצח, יש ילדים שהיא טובה להם ויש ילדים שלא. למצולמים אין קשר לכתבה צילום: ניר כפריילד שיצא מהמערכת לחינוך ביתי לפני כמה שנים סיכם את זה כך: "בבית הספר יש חברה, בחינוך ביתי יש חברים". זה לא שאין חברים בבית הספר, ברור שיש, אני כיוצאת המערכת יכולה לספר בזכות החברויות שלי אז, אבל את זה גם יש לילדיי, בצורה אחרת אבל עם אותה מהות. מה שכן יש בתוך המסגרות החברתיות בחינוך ביתי זה המון אמפטיה, הקשבה, שיתוף פעולה וקבלה, לא מעבירים את זה לילדים, זה שם כל הזמן והילדים מיישמים את זה. יש הרבה יותר חברות בתוך המסגרת עצמה ומבחינתי זה עוד יתרון, אני רוצה שילדיי יגדלו להיות בוגרים רגישים חברתית שיכולים להכיל את האחר.

 עברו לתצוגת גלריה רוב ההורים בוחרים ביציאה לפעילויות משותפות קבועות ושבועיות עם עוד משפחות מהאזור המיישמות חינוך ביתי. הפעילויות מגוונות והן פרי יוזמה של הורים, לרוב עם מדריכים בתשלום. למצולמים אין קשר לכתבה צילום: ניר כפריוכן, יש אחר בחינוך ביתי, יש ייצוג מכל האוכלוסייה (גילוי נאות ומעציב: היהודית), זה חלק מכל העניין. יש גיוון ושונות ובתוך זה יש המון מאחד, אני לא בטוחה שאפשר להגיד את אותו הדבר על המערכת. לנושא כישורים חברתיים יש טוב ורע בשתי האפשרויות, אבל המחשבה שילדי החינוך הביתי חיים במנותק מהעולם ומגלים קשיים חברתיים, ובכן זו מחשבה מנותקת מהמציאות. להפך, עד עתה במרבית המחקרים שיוצאים בתחום נראה לילדי החינוך הביתי יש כישורים חברתיים מצוינים.