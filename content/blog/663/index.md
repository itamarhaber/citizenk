---
date: 2016-10-10 09:39:00+03:00
description: ???
source: https://www.haaretz.co.il/blogs/karenhaber/2016-10-10/ty-article/0000017f-f8c6-d2d5-a9ff-f8ce1c520000
tags: דעות
title: דרך מסירות הנפש
---

בחמישי בערב אמר השר בנט ש"אנחנו צריכים לסמן את החלום והחלום הוא שיהודה ושומרון יהיו חלק מארץ ישראל הריבונית. אנחנו צריכים לפעול היום, ואנחנו צריכים למסור את הנפש". בשישי הסביר כי מסירות נפש אינה הנכונות להקרבת חיים, כפי שהיא משתמעת ממסורת יהודית ארוכת דורות ואף לא ביטול הרצון בפני רצון אלוהים, אלא התאמצות גדולה.

בין אם המושג "מסירות הנפש" נבחר בקפידה ובין אם אך נעשה בו שימוש מקובל בסלנג דתי, הצלחתו מעל המשוער. קשה להאמין שהמושג נאמר בדרך אגב, בעיקר משום שהמושג "מסירות נפש" אינו שגור בפיו. אבל הביקורת מהשמאל, שלא איחרה לבוא ובצדק, היא בדיוק מה שבנט נזקק לו לשיפור יחסי הציבור. זה בנט המוכר, ה'מתבהל' הלאומי של השמאל החילוני, ה"מנותק מבית אבא ששכח מה זה להיות יהודי". מסירות הנפש של בנט קנתה לו הרבה מאוד נקודות וחיזקה אותו מבית. כולל בונוס תדמיתי של הפיכתו לקרבן נרדף של השמאל, גם אם זה לא מעוגן במציאות.

 עברו לתצוגת גלריהאת המהלכים של שקד ושל בנט, במשרד החינוך ובמשרד המשפטים, ניתן גם לראות במדיניות ארוכת טווח שנועדה להוריד את החיכוך ההולך וגדל בין יהודית לדמוקרטיתצילום: אוהד צויגנברגהאפקט שיצר בנט הוא גדול יותר מכל משמעות רחבה או מצמצמת משום שיש לו השפעה, נרצה, או לא נרצה, על ילדי ישראל. ההבהרה אינה משנה כי האפקט כבר נוצר ובסופו של דבר נשארנו עם שורה תחתונה ברורה - ההתנחלויות הן האתגר והסדרתן הן היעד. לשם מכוון בנט וזה חלק מהמסרים שעוברים לילדי ישראל. העובדה שעבור בנט זו התבטאות יחסית סינגולרית מקנה לה משנה תוקף. בדיוק כמו מסירות הנפש (זוכרים? מאמץ גדול) שהפגין כלפי אלאור אזריה. הקריאה לחון אותו עוד לפני הכרעת בית הדין אינה סתמית. דבר ממה שבנט עושה אינו סתמי, הכול אצלו מחושב.

כל בר דעת יודע שמסירות נפש, גם בפרשנות המקלה של "מאמץ גדול", נעה על ספקטרום רחב. היא גם לא מנותקת מקונטקסט, ובטח לא מנותקת ממורשת הרב קוק ועולם המושגים של הציבור הלאומי הדתי. מסירות נפש הייתה שם מאז ומעולם – היא הגורם להתנחלויות, להתנגדות להסכם אוסלו, להתנגדות לפינויים ולטקטיקת 'תג המחיר'. הציבור הדתי-לאומי גם יודע שמסירות הנפש הזו אצל חלקים, גם אם קטנים, זה גם דומא, יש שיגידו שגם רצח ראש הממשלה רבין.

 עברו לתצוגת גלריהבנט ושקד יודעים שעמונה עלולה לייצר התפרצות שלא תסייע למחנה הדתי-לאומי. היא עשויה להיות קו השבר בין הזרם הדתי-לאומי ובין הזרם אשר הציווי הדתי גובר מבחינתו על הציות לדמוקרטיה צילום: אי־פיאת המושג מסירות נפש בקונטקסט של ישוב הארץ הביא לשיא הרצי"ה, הרב צבי יהודה קוק, שאף הורה כי איסור נסיגה מחבלי ארץ ישראל במדרגת "ייהרג ואל יעבור" והפך במידה מסוימת את הוויתור על נחלה לחילול השם. רעיון הכיבוש היה מבחינתו בלתי אפשרי והסביר ש"אין אדמה ערבית, יש אדמת ה'". חובת ההתנחלות בארץ היא הרבה מעבר לציונות, אם כי נוח לפרשה ככזו, היא לא פחות ציווי דתי וחלק מהדרך לגאולה, הגאולה היא גם לאומיות. וזה מעגל שמזין את עצמו ומצריך מסירות נפש, או מאמץ ממש גדול.

הפוליטיקה של בנט נוחה עם הדמוקרטיה כל עוד האחרונה אינה באה לידי התנגשות עם ערכיו הדתיים. את המהלכים של שקד ושל בנט, במשרד החינוך ובמשרד המשפטים, ניתן גם לראות מדיניות ארוכת טווח שנועדה להוריד את החיכוך ההולך וגדל בין יהודית לדמוקרטית. לייצר מהלכים במערכת המשפט ומערכת החינוך המעמיקים את "הזהות היהודית" אך למעשה שמטרתם אחת - לייצר חפיפה בין דת ולאום. חיזוק האלמנטים היהודיים הוא גם חיזוק הקשר הדתי והלאומי, ובסופו של דבר הטמעת הגישה ש"אין עם (בטח לא העם הנבחר) כובש בארצו".

 עברו לתצוגת גלריהההתנחלויות הן האתגר והסדרתן הן היעד. לשם מכוון בנט וזה חלק מהמסרים שעוברים לילדי ישראלצילום: גיל אליהואלא לא רק התבטאויותיו של בנט, במאמר של שקד היא מדברת לחזרה לערכים יהודיים כי הם הערכים האוניברסליים האמתיים. הרעיון שככל שישראל תהיה יהודית יותר, היא גם תהיה דמוקרטית יותר, מהדהד את קוק לא פחות – הרב קוק טען כי במדינה יהודית השואבת מהיסודות הרוחניים של הדת, תתפתח פוליטיקה אחרת. הדמוקרטיה של בנט ושקד היא דמוקרטיה יהודית קרובה מאוד למשנת הרב. במדינה יהודית יותר, הציווי התורני הוא הקודם לחוק, זה בוודאי חוסך את אפשרות אי הציות לחוקי מדינה הדמוקרטית ויחסוך צרות אפשרויות.

בנט ושקד יודעים שעמונה עלולה לייצר התפרצות שלא תסייע למחנה הדתי-לאומי. היא עשויה להיות קו השבר בין הזרם הדתי-לאומי שמבקש לייצר סינתזה בין ליברליזם דמוקרטי ומערבי ובין המדינה היהודית ובין הזרם אשר הציווי הדתי גובר מבחינתו על הציות לדמוקרטיה. פעולות קיצוניות שעלולות להתרחש אם עמונה תפונה ללא תמורה אמתית מבחינת המתנחלים, יכולות לשבור את המחנה הדתי-הלאומי ומי שהכי יינזק הוא בנט, שכבר רואה בדמיונו את השיפוץ בבית ברחוב בלפור.

 עברו לתצוגת גלריהחובת ההתנחלות בארץ היא הרבה מעבר לציונות, אם כי נוח לפרשה ככזו, היא לא פחות ציווי דתי וחלק מהדרך לגאולה, הגאולה היא גם לאומיותצילום: אוליבייה פיטוסיאחת הבעיות עמן מתמודד הציבורי הדתי-לאומי היא שהדור הישן נתפס כממסדי ובמידה רבה כמשתף פעולה. ואילו הדור החדש קרוע בין הנאמנות למדינה ובין הנאמנות לתהליך הגאולה או לציווי דתי כי אלה באים לידי התנגשות אחת לכמה זמן. הנאמנות למדינה והפיכתה לקדושה מחד מול היות המדינה חילונית בטח בעיני הציבור הדתי-לאומי יוצרת מתח קבוע. לא סתם בחר בנט את האזכרה לחנן פורת. חנן פורת בצעירותו סימן את התקווה של הציבור הדתי-לאומי, בנט רוצה דימוי של מנהיג חדשני, בדור הבא והמשופר של הגרעין שינק מהרב קוק. דור שכבר לא משתף פעולה עם הממסד בפשרנות, או במילים של שקד 'נע על מסילות של אחרים', אלא כזה המניח מסילות חדשות, דתיות הרבה יותר.

זה לא סלנג, זו לא התבטאות סתמית, זו מדיניות וזה מה שקורה כשראש הממשלה נרדם בשמירה. בנט ושקד אינם מוכנים להיות קבלני משנה ושראש הממשלה ייקח קרדיט, כפי שהוא עושה באופן קבוע לשרים אחרים (ע"ע כחלון). ה"חדשנות" בקידום האג'נדה שלהם תעבוד לטובתם, אם נתניהו ישתף פעולה ואולי אפילו יותר אם לא. העניין הוא שהיא לא בהכרח עובדת טוב עבור מי שלא עלינו, עדיין לא רואה את האור, והוא נניח (לא עלינו) חילוני. נו, אתם יודעים תינוק שנשבה או משהו, עוד סלנג דתי מבית אבא.