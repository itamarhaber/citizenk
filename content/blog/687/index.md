---
date: 2016-07-19 10:32:00+03:00
description: ???
source: https://www.haaretz.co.il/blogs/karenhaber/2016-07-19/ty-article/0000017f-f89a-d887-a7ff-f8feea920000
tags: דעות
title: לרקוד עם השד העדתי עד לסוף המר
---

לדבר על גזענות ועל עדתיות בישראל זה כמו ללכת יחף על זכוכית שבורה, אי אפשר לצאת מזה ללא פגע. זה מסתבך כשכותב הדברים הוא חלילה אשכנזי, שכידוע זו מילה נרדפת לפריבילג גזען שלא מבין קיפוח גם אם קיפוח ידפוק לו בראש וממילא הוא חשוד בניסיון לשמר את ההגמוניה של "השבט הלבן". אבל אי אפשר שלא לדבר על זה, השד העדתי פה והוא מתכוון לרקוד איתנו ואלס עד סוף העולם.

יש גזענות בישראל, היה ויש קיפוח. הס מלהזכיר שכמעט כל עליה ידעה סבל וקשיי התאקלמות כי אז נתחיל להשוות, וההשוואה כמובן אסורה. בנושא העדתי נעשו בישראל טעויות רבות, חלקן מודעות וחלקן לא מודעות וחלקן גם כתוצאה מנסיבות היסטוריות. כן, זה יצר עוולות. כן, רובן עוד לא התחילו את תיקונן, אבל שיח השנאה הפנימית הולך מתחזק והשד העדתי מצמיח משקולות ולא כנפיים.

 עברו לתצוגת גלריהבנושא העדתי נעשו בישראל טעויות רבות, חלקן מודעות וחלקן לא מודעות וחלקן גם כתוצאה מנסיבות היסטוריות. כן, זה יצר עוולות צילום: זולטן קלוגר / לע"מבעוד שבאופן טבעי האוכלוסיה הישראלית נעשית יותר ויותר מעורבת מבחינת מוצא והאחרון אמור לאבד את הממשיות שלו, בוודאי כאשר משנה לשנה אחוז הנולדים בארץ מכלל האוכלוסיה גדל. אלא שהעימות המזרחי-אשכנזי הולך ומתחזק במקום להיות מתועל לשינויים חברתיים וכלכליים. את השסע הזה מתחזקים שיקולים אלקטורליים שנמצאים גבוה מעל אינטרס הציבורי של פוליטיקה דמוקרטית, המייצרת פרקטיקה שוויונית ופועלת לצמצום פערים בתחומים השונים. שנאה מביאה יותר אנשים לקלפי והיא הרבה יותר קלה לתפעול, הבעיה היא שלעיתים היא נוטה לאבדן שליטה.

אנחנו חיים בתוך סטראוטיפים, זה לא קטע ישראלי אלא אנושי. בני אדם חיים על סטראוטיפים, הכללות ואיפיונים מאז מעולם. זה יוצר הטיות אצל כולנו שבסופו של דבר מהוות חלק מהעולם הפנימי, אבל גם הלכה למעשה סדר חברתי ולכן חשוב לפרק אותם ולא להזין אותם. כשהמערך הזה זולג ומרחיב את פוטנציאל הנזק שלו, המאבק כבר אינו נגד סטראוטיפים או עוולות, אלא מאבק של כוח ושליטה. מחיקת ההיסטוריה של יהודי המזרח היתה טעות קשה שהיקף נזק שלה גדול יותר מאי ידיעת ההיסטוריה. אלא שהתיקון, שמחוייב להעשות, אינו ביצירת עליונות מזרחית שתחליף עליונות אשכנזית, שהרי זו אותה הגברת בשינוי אדרת.

ועדת ביטון היא בעיני פספוס במידה מסויימת. היא חטאה למטרה ולו משום שניסתה להשוות, כלומר לקחת את מה שנתפס כאשכנזי ולמצוא את המקבילה שלו, גם אם באופן מאולץ ביהדות ספרד. אין צורך לחפש את המקביל של הרצל במקום אחר, משום שהרצל הוא לא מסורת אשכנזית, הרצל הוא של כולם. אין צורך לחפש מרתפי אינקיביזציה בספרד כמקבילה של המסעות לאושוויץ, שאגב אני ממתנגדיהם, השואה היא חלק מההיסטוריה של עם ישראל והיא לא פסחה גם על חלק מיהדות צפון אפריקה. אין צורך בניכוס מזרחי של השיח יש לייצר שוויון. את הטעויות העבר יש לתקן, לא להנציח.

 עברו לתצוגת גלריההעימות המזרחי-אשכנזי הולך ומתחזק במקום להיות מתועל לשינויים חברתיים וכלכלייםצילום: דן קינןהאם ברמת הבעיות הלאומיות של ישראל דווקא נושא מזרחים – אשכנזים הוא העניין? ברור שזה חשוב, אבל כאשר המאבק הוא ייצוג של יהדות המזרח ובדרך נזנחות שוב אוכלוסיות נוספות כמו ישראלים יוצאי אתיופיה האם אנחנו יוצאים נשכרים או שמא נידונים לעשות את אותו הדבר לבאים בתור בשרשרת החברתית והסטראוטיפית? את ההדרה יש להפסיק לכולם. הפתרון אינו בשנאת אשכנזים, או כל ציבור אחר. לא מתוך שנאה פנימית צומח עתיד.

את הנושא העדתי יש לנטרל באמצעים שיש לממשלה, הם חלק מהפוליטיקה. אי ישומם וחידוד השסע העדתי, מעיד על אינטרס פוליטי. אינני מזרחית, אולם אם המאבק לשוויון כולל גזענות מסוג חדש המופנית כלפי אשכנזים, או אם המטרה של כוח 'מזרחי' קודמת לענייני מוסר, אז המאבק מפוספס. הקריאות העדתיות בנושא קצב עושות עוול בכל כך הרבה מובנים. קצת קשה לי להאמין ל'תיקון' חברתי, אם התיקון מתבטא בזה שאם פעם לא טיפלו בעברייני מין במלוא החומרה כי הם היו אשכנזים אז גם מזרחים זכאים ליחס הזה. זה שעבריינות מין לא טופלה כראוי וגנרלים ופוליטקאים ניצלו את כוחם וניצלו מינית נשים זו תעודת עניות למדינת ישראל, כזו שצריך לשרש, בטח לא להמשיך ולהכיל ובטח לא על רקע קריאות על אפליה עדתית.

כאשר שרה בישראל בוחרת לתמוך בפומבי בתוכנית טלויזיה של זמר שהוא גם עבריין מס מורשע ושמו נקשר בפרשיית מין עם קטינות, היא חוטאת למוסר, למאבק לשיוויון ושולחת מסר חד משמעי שיש דברים שאפשר להחליק. אז זהו שאי אפשר, לא אם הוא אשכנזי ולא אם הוא מזרחי. כשרה בממשלה מה שהיא יכולה וצריכה לעודד זה שינוי בחלוקת המשאבים, הרחבת הייצוג, הכנסת הנרטיב של כלל התרבויות המרכיבות את ישראל לתוך הסיפור הישראלי בכל התחומים, עידוד יצירה, פעולות חקיקה, עידוד פעילות חוץ-פרלמנטרית ויצירת קואליציות חברתיות ועוד.

 עברו לתצוגת גלריהאלא שהתיקון, שמחוייב להעשות, אינו ביצירת עליונות מזרחית שתחליף עליונות אשכנזית, שהרי זו אותה הגברת בשינוי אדרתצילום: גיל כהן-מגןזה לא רק השסע העדתי, פוליטיקת הלעומתיות בישראל עובדת שעות נוספות. זה מי ציוני ומי ישראלי ומי מספיק דתי ומי סוטה ומי ומי ומי. פילוג ושיסוע כדי לא לטפל בבעיות ובאתגרים שעומדים בפני ישראל. על כל אלה מפקחים הפוליטיקאים ולא מייצרים שינוי. עקרונית כבר מזמן היה צריך ליצר 'ישראליות' ואנחנו רחוקים מזה. אנחנו רחוקים מזה כי פוליטיקת העימות מסייעת למבנים המפלגתיים הרקובים מימין ומשמאל ובוודאי אינה משרתת שום אינטרס ציבורי.

פוליטיקה במהותה היא זירה של עימותים והניסיון לפתור מחלוקות על הצד ההוגן ביותר, אולם הלעומתיות אינה מחוייבת המציאות. ההתערבות הממשלתית משרתת אג'נדה של פוליטקה אינטרסנטית שאינה לאומית, אלא אם כן האינטרס הלאומי משמעו פילוג. אין נושא אחד שלא הפך לעימות בשנים האחרונות. אם אין אפשרות להכיל את האחר, אין באמת אפשרות לייצר תיקון, רק להעמיק את הקרע. אין חומר שלא מגיעה לנקודת השבירה שלו, גם לא אם הוא עשוי מחומרים מהם עשוי עם הנצח.