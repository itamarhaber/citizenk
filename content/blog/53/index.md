---
date: 2021-12-02 17:08:00+02:00
description: ???
source: https://www.haaretz.co.il/food/cookingwithkids/2021-12-02/ty-article/0000017f-f8aa-d318-afff-fbebd49b0000
tags: בישול
title: מאפי שמרים וקינמון מושחתים מהמבורג
---

הכיבוש המבורג על ידי של צבא נפוליאון בתחילת המאה ה-19 לא היה תקופה טובה לעיר. עם זאת, ברמה הקולינרית זכתה המבורג ב-Franzbrötchen ובתרגום מגרמנית לחמניות צרפתיות. בפועל, מדובר במאפי שמרים וקינמון מלאים בחמאה כדי להחליק את הגעגוע לצרפת בגרונות החיילים המתגעגעים.

עקרונית אפשר להכין בצק שמרים מתוק שדורש פחות עבודה, אבל כל הכיף בהכנת המאפים הללו הוא שכבות בצק החמאה ולכן הן לגמרי שוות את ההשקעה. ניסיתי, בכוחותיי הדלים, לצלם את כל שלבי העבודה מתוך הנחה שתמונה שווה אלף מילים. יש לא מעט מתכונים ברשת ולא מעט גרסאות, את הגרסה הזאת קיבלתי מחברה שהמתכון עובר במשפחתה כבר שנים, אבל לא הסתפקתי בו אני מודה ומתוודה וגם בדקתי לא מעט מתכונים נוספים עד שהגעתי למתכון הזה.

 עברו לתצוגת גלריהשחיתות קינמוניתצילום: קרן הבר**מה כדאי לדעת?**

במתכון כתובות כמויות מדויקות ועדיף למדוד מאשר לעבוד בשיטת הכוסות והכפות, אבל זה לא הכרחי.

הבצק צריך להיות בסופו של דבר קצת כמו פלסטלינה, לכן ייתכן שתצטרכו מעט יותר קמח כדי להגיע למרקם כזה.

עובדים עם בצק ומרכיבים קרים, אלא אם כן מצוין אחרת.

אפשר להקפיא את הלחמניות בכלי אטום לפחות חודשיים ופשוט להוציא אחת בכל פעם שמתחשק.

**לחמניות קינמון Franzbrötchen (12 מאפים אישיים)**

 עברו לתצוגת גלריהשחיתות קינמוניתצילום: קרן הבר**מה צריך?**

**לטרום-בצק ראשון:**

100 גרם (חצי כוס קמח ועוד 2 כפות) קמח רב-תכליתי

100 מ"ל (שליש כוס ועוד 2 כפות) חלב

2 גרם (2/3 כפית) שמרים יבשים

**לטרום-בצק שני:**

25 גרם (3 כפות) קמח רב-תכליתי

125 מ"ל (חצי כוס) חלב

3 גרם (חצי כפית) מלח שולחני

**לבצק ראשוני: טרום בצק ראשון, טרום בצק שני וגם:**

375 גרם (3 כוסות וכף) קמח רב תכליתי

4 גרם (1 כפית) שמרים יבשים

15 מ"ל (1 כף) תמצית וניל

2 ביצים (גודל L)

60 גרם (חצי כוס) סוכר לבן

60 גרם חמאה

**לבצק מאפה 6 שכבות:**

1 בצק ראשוני, 180 גרם חמאה ללא מלח רכה (בטמפרטורת החדר, לא נוזלית)

**למילוי:**

200 גרם סוכר

2 כפות קינמון

50 גרם חמאה – אם לא רוצים עוד חמאה אפשר בהחלט להשתמש במקום בחלב, אבל חמאה טעימה יותר

ביצה טרופה, או חלב להברשה לפני ההכנסה לתנור

 עברו לתצוגת גלריהשחיתות קינמוניתצילום: קרן הבר**איך?**

**מתחילים יום לפני עם הטרום בצק:**

**טרום בצק ראשון:** בקערה קטנה שמים את הקמח, יוצרים גומה קטנה ולתוכה מוזגים את החלב ומוסיפים את השמרים. מניחים לשמרים קצת לתסוס ואז מערבבים היטב, מכסים את הקערה ומכניסים למקרר, לפחות ל-15 שעות.

**טרום בצק שני:** לסיר קטן מוזגים את החלב ומוסיפים את הקמח והמלח – מביאים לרתיחה תוך כדי ערבוב, מנמיכים את הלהבה וממשיכים לערבב עד שמסמיך, מכבים את האש ומערבבים עוד כדקה. מניחים להתקרר, מכסים ומשאירים ללילה בחוץ כשקריר, או למקרר בימים חמים.

**ביום האפייה:**

בקערת מיקסר מערבלים את טרום הבצק הראשון והשני, ומוסיפים קמח, שמרים, חלב, תמצית וניל וביצים ומתחילים בלישה. מוסיפים את הסוכר והחמאה ועוברים בהדרגה ללישה במהירות בינונית-גבוהה – כ-5 דקות.

מעבירים את הבצק למשטח מקומח, אם הבצק דביק מדי מוסיפים קמח, יוצרים כדור, מכניסים לקערה מעט מקומחת, מכסים ומעבירים למקרר לשעה וחצי.

כדי לייצר מעין שכבות בצק, יש צורך ביותר חמאה ולכן לוקחים נייר אפייה ומציירים עליו מלבן בשטח של 20 ס"מ על 25 ס"מ, הופכים אותו, כדי שנוכל לראות את המלבן המצויר אבל לא נעבוד על הצד שלו. חותכים את החמאה ולמלבנים ומכסים את השטח של המלבן, מכסים בעוד נייר אפייה ופשוט מרדדים את החמאה עם מערוך עד שתמלא את כל המלבן. מעבירים לקירור כדי שהחמאה תתקשה.

 עברו לתצוגת גלריהחותכים את החמאה ולמלבנים ומכסים את השטח של המלבןצילום: קרן הבר עברו לתצוגת גלריהמרדדים את החמאה שתמלא את כל המלבן ומכניסים למקרר כדי שהחמאה תתקשהצילום: קרן הברעל משטח מקומח מרדדים את הבצק למלבן של כ-50 ס"מ על 20 ס"מ. מוציאים את החמאה מהמקרר. מורידים נייר אפייה אחד ומניחים את החמאה במרכז הבצק, מוציאים את נייר האפייה השני ועוטפים את החמאה בבצק שבצדדים כך שכל החמאה מכוסה ומהדקים את אזורי התפר בעזרת מערוך. 

 עברו לתצוגת גלריה מוציאים את נייר האפייה השני ועוטפים את החמאה בבצק שבצדדים כך שכל החמאה מכוסה ומהדקים את אזורי התפר בעזרת מערוךצילום: קרן הברמרדדים את הבצק שעוטף את החמאה בזהירות לרוחב ולאורך בלי לקרוע את הבצק ובלי שהחמאה תצא, עד לקבלת מלבן בשטח של כ-45 ס"מ על 40 ס"מ. מקפלים אותו לשניים ושוב מרדדים בערך לאותו גודל מלבן. הפעם מקפלים את חלקו העליון עד לאמצע ואת החלק התחתון שיכסה אותו – כך נוצרות שש שכבות ושוב מרדדים למלבן בערך בשטח של 45 ס"מ על 40 ס"מ. מסובבים את המלבן כך שהחלק הארוך יהיה מולנו.

 עברו לתצוגת גלריהמקפלים אותו לשניים ושוב מרדדים בערך לאותו גודל מלבן. הפעם מקפלים את חלקו העליון עד לאמצע ואת החלק התחתון שיכסה אותוצילום: קרן הברמחממים תנור ל-190 מעלות, ושמים בתחתיתו תבנית עם מים רותחים כדי שהלחמניות ייאפו בתנור לח.

**מילוי:**

**ניתן למלא בשתי דרכים:**

**האחת** - לערבב את חומרי המילוי ולמרוח בנדיבות על כל הבצק

**השנייה –** לעבוד עם חמאה ממש רכה ולמרוח אותה על הבצק. לערבב את הסוכר והקינמון ולזרות מעל החמאה.

מורחים את המילוי בכל דרך שנוחה לכם ואז יוצרים מהבצק נחש – מגלגלים במהודק על הצד המאורך עד שמתקבל גליל ומהדקים אותו. בשביל שושני קינמון אפשר פשוט לפרוס לפרוסות, אבל הצורה של פרנצברוטשן מתקבלת כאשר חותכים משולשים. לכן, חותכים את הקצה בזווית ומהקודקוד שנוצר חותכים בכיוון ההפוך באותה זווית וכך עד לסוף הנקניק.

 עברו לתצוגת גלריהשחיתות קינמוניתצילום: קרן הבראחרי שחותכים לוקחים כל משולש ובעזרת ידית עץ מעט מקומחת לוחצים פנימה את קודקוד המשולש, כך שיצאו מעין שני פרחים שכל אחד פונה לכיוון אחר.

 עברו לתצוגת גלריהשחיתות קינמוניתצילום: קרן הבר עברו לתצוגת גלריהצילום: קרן הברמסדרים את הפרנצברוטשן ברווחים על נייר אפייה, מברישים במעט חלב או ביצה טרופה.

אופים כ-20 דקות וכדאי להניח להן מעט להתקרר לפני הביס הראשון, למרות שהפיתוי גדול.

לחצו על הפעמון לעדכונים בנושא:
------------------------------

* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)
* [מתכונים](/ty-tag/recipes-0000017f-da28-dea8-a77f-de6a4ba50000)