---
date: 2021-05-13 18:16:00+03:00
description: ???
source: https://www.haaretz.co.il/food/cookingwithkids/2021-05-13/ty-article/0000017f-f8bd-d318-afff-fbff26e40000
tags: בישול
title: 'בכל זאת יש בה משהו: עוגת גבינה קלאסית שתמיד מצליחה'
---

לכאורה היא פשוטה ואין לה שום ייחוד, בטח מול כל הטעמים, השיטות והקישוטים של היום, אבל לא צריך והתפתות ולהוסיף לה כלום, כי זה כל הקסם שלה – זו עוגת גבינה קלאסית, ביתית ונפלאה. המתכון הזה רץ אצלנו במשפחה מאז שאני ילדה (כן, יש ילדים שמעדיפים עוגת גבינה ליום ההולדת) והעוגה היא סיבה מצוינת להכין אותה גם בלי אין חג ברקע.

מה שנחמד בה הוא שהעדר התחכום בא לידי ביטוי גם בהכנה הכל כך פשוטה, שגם כל מי שמתדהר שלומיאליות במטבח, לא ייתקל בקושי להכין אותה. לא נוצרים בה סדקים בזמן האפייה, ואם במקרה היא נסדקה – אל דאגה, ציפוי השמנת למעלה יסתיר כל פגם. אפשר בהחלט ליישר אותה אחרי הציפוי על מנת לשוות לה מראה "ייצוגי" וחגיגי יותר (שמתאים גם לחגיגות יום הולדת), אבל אני אוהבת אותה יותר עם סימני המריחה, זה נותן לה מראה לא מתאמץ והיא הכי יפה כשנוח לה. 

 עברו לתצוגת גלריהעוגת גבינה קלאסית צילום: קרן הבר**עוגת גבינה קלאסית (תבנית 28)**

**מה?**

**לבסיס:**

300 גרם ביסקוויטים

60 גרם חמאה

**למילוי הגבינה:**

750 גרם גבינת שמנת – עדיף בטמפרטורת החדר (להוציא חצי שעה לפני ההכנה)

3 ביצים גודל L

1/2 כוס (100 גרם) סוכר לבן

כף (15 מ"ל) תמצית וניל איכותית

1 כף גרידת לימון (אופציונלי)

**לציפוי:**

450 גרם שמנת חמוצה

1/4 כוס (50 גרם) סוכר לבן

1 כפית תמצית וניל איכותית

**העוגה יפהפייה גם בלי תוספת, אבל אם תרצו לקשט:**

קומפוט תותים (לבשל תותים חתוכים ל-4 פלחים עם לימון, מעט מים וסוכר), פירות יער, שבבי שוקולד, סירופ שוקולד, סירופ קרמל, פירורי עוגיות וכדומה.

 עברו לתצוגת גלריהעוגת גבינה קלאסית צילום: קרן הבר**איך?**

מתחילים עם הבסיס (זמן להוציא את הגבינות מהמקרר):

מחממים תנור ל-150 מעלות.

משמנים תבנית.

ניתן לקנות היום פירורי ביסקוויטים מוכנים, אפשר גם לטחון במעבד לפירורים, או להכניס לשקית ניילון ולסגור היטב ולהכות עם מערוך עד לקבלת פירורים. מעבירים את הפירורים לקערה יבשה. ממיסים את החמאה, מוסיפים לפירורים, מערבבים בעזרת מזלג ויוצקים ומשטחים בתבנית. מהדקים היטב את תערובת הפירורים לתחתית בעזרת כפות הידיים – ממש לדחוס.

**למילוי:**

בקערת מיקסר מערבבים את הגבינות והסוכר במהירות בינונית- גבוהה. כשהתערובת הומוגנית, מנמיכים למהירות בינונית-נמוכה, טורפים ביצה אחת עם הווניל ומוסיפים לקערת המיקסר עד שהתערובת הומוגנית – אם יש צורך לנקות את הדפנות – אל תהססו. מוסיפים עוד ביצה, כשהיא נטמעת מוסיפים את השלישית. \*לא חייבים לטרוף את הביצים לפני ההוספה שלהן לתערובת הגבינה, אני מעדיפה בכל זאת לטרוף. חשוב לשמור על מהירות נמוכה – זה עוזר ליציבות של העוגה ומונע הכנסת אוויר מיותר לבלילה.

יוצקים את התערובת על בסיס העוגה, מניעים את התבנית בעדינות ומרימים אותה בערך חצי ס"מ מהשיש ונותנים לה "ליפול" – זה מסייע לייצוב העוגה. מעבירים למרכז התנור, אופים כ-20 דקות על 150 מעלות ואז מורידים ל-130 מעלות ואופים בערך 50 דקות עד שעה. יודעים שהעוגה התייצבה כשמנענעים בעדינות את התבנית – אם כמעט אין תזוזה על פני השטח – היא מוכנה.

פותחים את דלת התנור ומניחים לעוגה להתקרר קצת בתנור, אחרי 10 דקות מעבירים את התבנית לרשת צינון. נותנים לעוגה עוד כחצי שעה צינון לפני שמצפים.

**לציפוי:**

מערבבים את השמנת החמוצה עם הסוכר והווניל ומצפים את העוגה.

לחצו על הפעמון לעדכונים בנושא:
------------------------------

* [עוגות, מאפים קינוחים מתכונים](/ty-tag/cakes-0000017f-da2a-d938-a17f-fe2a21fc0000)
* [עוגת גבינה](/ty-tag/cheesecake-0000017f-da2c-dea8-a77f-de6e4c2e0000)
* [מתכונים](/ty-tag/recipes-0000017f-da28-dea8-a77f-de6a4ba50000)