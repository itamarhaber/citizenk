---
date: 2021-04-12 16:50:00+03:00
description: ???
source: https://www.haaretz.co.il/food/cookingwithkids/2021-04-12/ty-article/0000017f-f8fe-d318-afff-fbfff68e0000
tags: בישול
title: לאפה ביתית על ווק הפוך
---

חוץ מחישוב מספר הסועדים, תכנון תפריט, קניות והכנות, לפיתה יש תפקיד חשוב בארוחות יום העצמאות, אלא שכל אחד יודע שאין כמו פיתה טרייה כדי שהחוויה תהיה מושלמת. אפשר להקפיא, אפשר לקפוץ למאפייה הקרובה וכדומה אבל איכשהו, לפחות אצלנו זה תמיד תיק שמלווה בפקקים, מציאת חניה ולא מעט טרטור. בסופו של דבר, אפיית פיתות בבית זה באמת לא המון עבודה, אבל אם כבר נכנסתם למטבח אז למה לא לאפה?

אחד הדברים שהילדים שלי הכי אהבו בכל יציאה לטבע, היה הרגע של אפיית ה"פיתות", ובצדק. יש משהו כיפי בלאפה טרייה ולא משנה מה היא עוטפת. לקח לי קצת זמן להבין שלא חייבים סאג' ומדורה כדי להכין בבית, בעיקר כשיש ווק. חשוב לי לציין שאם לווק שלכם יש ידיות עץ, הן חייבות להיות רחוקות מהלהבה ויש לשים לב שהן לא מתחממות. הווק צריך להיות גדול יותר מהלהבה באופן משמעותי והלאפות נאפות מבחוץ. הבצק קליל ולדעתי טעים הרבה יותר עם שמרים, אפשר להכין אותו ערב לפני ולשמור במקרר.

שנאמר למה להכביר במילים? נסו ותיהנו.

**לאפה ביתית על ווק הפוך (8 לאפות)**

 עברו לתצוגת גלריהלאפה ביתית על ווק הפוךצילום: קרן הבר**מה?**

1 ק"ג קמח לבן רב תכליתי

4 כפות (כ-40 גרם) שמרים יבשים

2.5 כפות (30 גרם) סוכר לבן

כ-700 מ"ל (3 כוסות פחות כף) מים - ייתכן שלא תצטרכו את הכל

1 כף (20 גרם) מלח דק

2 כפות (30 מ"ל) שמן זית

**איך?**

בקערת מיקסר מערבבים את הקמח, השמרים והסוכר.

מחברים וו לישה, מפעילים את המיקסר על מהירות נמוכה ומתחילים להוסיף את המים לאט תוך כדי לישה. כשמתגבש הבצק מוסיפים את המלח וממשיכים ללוש. אם הבצק עוד נראה יבש מוסיפים קצת מים וממשיכים ללוש עוד כ-2-3 דקות, הבצק צריך להיות עוד טיפונת יבש כדי שיוכל לספוג את שמן הזית. מוסיפים את שמן הזית במזיגה איטית ועדינה ולשים עוד כ-2 דקות (בסך הכל כ-7 דקות לישה סך הכל). עד שמתקבל בצק רך, נוח ללישה וטיפונת דביק. מניחים להתפחה של שעה עד שעה וחצי בקערה מכוסה ובאזור חמים יחסית במטבח.

אם רוצים להכין את הבצק מראש, פשוט מכניסים בשלב הזה למקרר. לפני ההכנה מוציאים את הבצק לפחות שעה לפני, כדי שיהיה בטמפרטורת החדר.

מקמחים משטח עבודה, מוציאים את הבצק אל הקמח ומחלקים לשני חלקים. כל חלק מחלקים לשניים וכל חלק שוב מחלקים לשניים עד שמתקבלים 8 בצקים, מניחים אותם בצד המשטח. לוקחים שמינית בצק אחת, מכדררים לכדור ומועכים לדיסקית על משטח העבודה המקומח, אם יש צורך מקמחים עוד קצת. מרדדים את הדיסקית בעזרת מערוך לאליפסה לא מאורכת.

 עברו לתצוגת גלריהצילום: קרן הבר עברו לתצוגת גלריהצילום: קרן הברהופכים את הווק על להבה גדולה, בודקים שהוא במרכז ושאין ידית עץ שחשופה או קרובה מדי ללהבה, אחרת השתמשו בלהבה קטנה יותר. מדליקים את האש, הווק יתחמם מהר, אפשר לטפטף עליו טיפת מים כדי לבחון אם הוא חם מספיק – אם היא תתאדה מיד, זה הזמן להניח את הבצק בזהירות על הווק ההפוך, סופרים 10 שניות ומנמיכים את האש.

 עברו לתצוגת גלריהצילום: קרן הבר עברו לתצוגת גלריהצילום: קרן הבר עברו לתצוגת גלריהצילום: קרן הבר עברו לתצוגת גלריהלאפה ביתית על ווק הפוךצילום: קרן הברכעת בבצק יתחילו להיווצר בועות. כשהבצק מוכן הוא ייפרד בקלות מהווק וניתן יהיה להפוך אותו מבלי שיקרע. שימו לב צריך כל הזמן לעקוב אחרי הבצק, כל להבה וכל ווק הוא קצת אחר ולכן תשומת לבכם נדרשת.

אם יש צד אחד שנאפה מהר יותר, פשוט סובבו אותו כדי ששני הצדדים יאפו באופן שווה. כאשר הלאפה מוכנה משני צדיה, מניחים אותה על מגבת בד נקייה ומכסים אותה במגבת נוספת – כך ממשיכים עם כל שאר חלקי הבצק עד שכל הלאפות מוכנות.

לחצו על הפעמון לעדכונים בנושא:
------------------------------

* [מתכונים](/ty-tag/recipes-0000017f-da28-dea8-a77f-de6a4ba50000)